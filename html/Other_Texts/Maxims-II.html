<HTML>
<HEAD>
<TITLE>Maxims II</TITLE>
</HEAD>
<BODY bgcolor="#ffffff" text="#000000">


<CENTER>
<A HREF="../../index.htm">Sacred Texts</A>&nbsp;
<A HREF="../index.htm">Legends and Sagas</A>&nbsp;
<A HREF="http://www.wordgumbo.com/ie/ger/oen/index.htm">WordGumbo: Old English Dictionaries [External Site]</A><BR>
<A HREF="index.htm">Index</A>&nbsp;
<A HREF="a14.htm">Previous</A>&nbsp;
<A HREF="a16.htm">Next</A>&nbsp;
</CENTER>
<HR>
<h1>Maxims II</h1>
<p><cite>Verse Indeterminate Saxon</cite></p>
<dl compact>
<dt></dt>
<dd>
Cyning sceal rice healdan. &nbsp;&nbsp;&nbsp;&nbsp; Ceastra beo&eth; feorran gesyne, <br>
or&eth;anc enta geweorc, &nbsp;&nbsp;&nbsp;&nbsp; &thorn;a &thorn;e on &thorn;ysse eor&eth;an syndon, <br>
wr&aelig;tlic weallstana geweorc. &nbsp;&nbsp;&nbsp;&nbsp; Wind by&eth; on lyfte swiftust, <br>
&thorn;unar by&eth; &thorn;ragum hludast. &nbsp;&nbsp;&nbsp;&nbsp; &thorn;rymmas syndan Cristes myccle, <br>
</dd>
<dt>5</dt>
<dd>
wyrd by&eth; swi&eth;ost. &nbsp;&nbsp;&nbsp;&nbsp; Winter by&eth; cealdost, <br>
lencten hrimigost &nbsp;&nbsp;&nbsp;&nbsp; (he by&eth; lengest ceald), <br>
sumor sunwlitegost &nbsp;&nbsp;&nbsp;&nbsp; (swegel by&eth; hatost), <br>
h&aelig;rfest hre&eth;eadegost, &nbsp;&nbsp;&nbsp;&nbsp; h&aelig;le&eth;um bringe&eth; <br>
geres w&aelig;stmas, &nbsp;&nbsp;&nbsp;&nbsp; &thorn;a &thorn;e him god sende&eth;. <br>
</dd>
<dt>10</dt>
<dd>
So&eth; bi&eth; <strong>switolost,</strong> &nbsp;&nbsp;&nbsp;&nbsp; sinc by&eth; deorost, <br>
gold gumena gehwam, &nbsp;&nbsp;&nbsp;&nbsp; and gomol snoterost, <br>
fyrngearum frod, &nbsp;&nbsp;&nbsp;&nbsp; se &thorn;e &aelig;r feala gebide&eth;. <br>
<strong>Weax</strong> bi&eth; wundrum clibbor. &nbsp;&nbsp;&nbsp;&nbsp; Wolcnu scri&eth;a&eth;. <br>
Geongne &aelig;&thorn;eling sceolan &nbsp;&nbsp;&nbsp;&nbsp; gode gesi&eth;as <br>
</dd>
<dt>15</dt>
<dd>
byldan to beaduwe &nbsp;&nbsp;&nbsp;&nbsp; and to beahgife. <br>
Ellen sceal on eorle, &nbsp;&nbsp;&nbsp;&nbsp; ecg sceal wi&eth; hellme <br>
hilde gebidan. &nbsp;&nbsp;&nbsp;&nbsp; Hafuc sceal on glofe <br>
wilde gewunian, &nbsp;&nbsp;&nbsp;&nbsp; wulf sceal on bearowe, <br>
<strong>earm</strong> anhaga, &nbsp;&nbsp;&nbsp;&nbsp; eofor sceal on holte, <br>
</dd>
<dt>20</dt>
<dd>
to&eth;m&aelig;genes trum. &nbsp;&nbsp;&nbsp;&nbsp; Til sceal on e&eth;le <br>
domes wyrcean. &nbsp;&nbsp;&nbsp;&nbsp; Daro&eth; sceal on handa, <br>
gar golde fah. &nbsp;&nbsp;&nbsp;&nbsp; Gim sceal on hringe <br>
standan steap and geap. &nbsp;&nbsp;&nbsp;&nbsp; Stream sceal on y&eth;um <br>
<strong>mencgan</strong> mereflode. &nbsp;&nbsp;&nbsp;&nbsp; M&aelig;st sceal on ceole, <br>
</dd>
<dt>25</dt>
<dd>
segelgyrd seomian. &nbsp;&nbsp;&nbsp;&nbsp; Sweord sceal on bearme, <br>
drihtlic isern. &nbsp;&nbsp;&nbsp;&nbsp; Draca sceal on hl&aelig;we, <br>
frod, fr&aelig;twum wlanc. &nbsp;&nbsp;&nbsp;&nbsp; Fisc sceal on w&aelig;tere <br>
cynren cennan. &nbsp;&nbsp;&nbsp;&nbsp; Cyning sceal on healle <br>
beagas d&aelig;lan. &nbsp;&nbsp;&nbsp;&nbsp; Bera sceal on h&aelig;&eth;e, <br>
</dd>
<dt>30</dt>
<dd>
eald and egesfull. &nbsp;&nbsp;&nbsp;&nbsp; Ea of dune sceal <br>
flodgr&aelig;g feran. &nbsp;&nbsp;&nbsp;&nbsp; Fyrd sceal &aelig;tsomne, <br>
tirf&aelig;stra getrum. &nbsp;&nbsp;&nbsp;&nbsp; Treow sceal on eorle, <br>
wisdom on were. &nbsp;&nbsp;&nbsp;&nbsp; Wudu sceal on foldan <br>
bl&aelig;dum blowan. &nbsp;&nbsp;&nbsp;&nbsp; Beorh sceal on eor&thorn;an <br>
</dd>
<dt>35</dt>
<dd>
grene standan. &nbsp;&nbsp;&nbsp;&nbsp; God sceal on heofenum, <br>
d&aelig;da demend. &nbsp;&nbsp;&nbsp;&nbsp; Duru sceal on healle, <br>
rum recedes mu&eth;. &nbsp;&nbsp;&nbsp;&nbsp; Rand sceal on scylde, <br>
f&aelig;st fingra gebeorh. &nbsp;&nbsp;&nbsp;&nbsp; Fugel uppe sceal <br>
lacan on lyfte. &nbsp;&nbsp;&nbsp;&nbsp; Leax sceal on w&aelig;le <br>
</dd>
<dt>40</dt>
<dd>
mid sceote scri&eth;an. &nbsp;&nbsp;&nbsp;&nbsp; Scur sceal on heofenum, <br>
winde geblanden, &nbsp;&nbsp;&nbsp;&nbsp; in &thorn;as woruld cuman. <br>
&thorn;eof sceal gangan &thorn;ystrum wederum. &nbsp;&nbsp;&nbsp;&nbsp; &thorn;yrs sceal on fenne gewunian <br>
ana innan lande. &nbsp;&nbsp;&nbsp;&nbsp; Ides sceal dyrne cr&aelig;fte, <br>
f&aelig;mne hire freond gesecean, &nbsp;&nbsp;&nbsp;&nbsp; gif heo nelle on folce ge&thorn;eon <br>
</dd>
<dt>45</dt>
<dd>
&thorn;&aelig;t hi man beagum gebicge. &nbsp;&nbsp;&nbsp;&nbsp; Brim sceal sealte weallan, <br>
lyfthelm and laguflod &nbsp;&nbsp;&nbsp;&nbsp; ymb ealra landa gehwylc, <br>
flowan firgenstreamas. &nbsp;&nbsp;&nbsp;&nbsp; Feoh sceal on eor&eth;an <br>
tydran and tyman. &nbsp;&nbsp;&nbsp;&nbsp; Tungol sceal on heofenum <br>
beorhte scinan, &nbsp;&nbsp;&nbsp;&nbsp; swa him bebead meotud. <br>
</dd>
<dt>50</dt>
<dd>
God sceal wi&eth; yfele, &nbsp;&nbsp;&nbsp;&nbsp; geogo&eth; sceal wi&eth; yldo, <br>
lif sceal wi&eth; dea&thorn;e, &nbsp;&nbsp;&nbsp;&nbsp; leoht sceal wi&eth; &thorn;ystrum, <br>
fyrd wi&eth; fyrde, &nbsp;&nbsp;&nbsp;&nbsp; feond wi&eth; o&eth;rum, <br>
la&eth; wi&eth; la&thorn;e &nbsp;&nbsp;&nbsp;&nbsp; ymb land sacan, <br>
synne st&aelig;lan. &nbsp;&nbsp;&nbsp;&nbsp; A sceal snotor hycgean <br>
</dd>
<dt>55</dt>
<dd>
ymb &thorn;ysse worulde gewinn, &nbsp;&nbsp;&nbsp;&nbsp; wearh hangian, <br>
f&aelig;gere ongildan &nbsp;&nbsp;&nbsp;&nbsp; &thorn;&aelig;t he &aelig;r facen dyde <br>
manna cynne. &nbsp;&nbsp;&nbsp;&nbsp; Meotod ana wat <br>
hwyder seo sawul sceal &nbsp;&nbsp;&nbsp;&nbsp; sy&eth;&eth;an hweorfan, <br>
and ealle &thorn;a gastas &nbsp;&nbsp;&nbsp;&nbsp; &thorn;e for gode hweorfa&eth; <br>
</dd>
<dt>60</dt>
<dd>
&aelig;fter dea&eth;d&aelig;ge, &nbsp;&nbsp;&nbsp;&nbsp; domes bida&eth; <br>
on f&aelig;der f&aelig;&eth;me. &nbsp;&nbsp;&nbsp;&nbsp; Is seo for&eth;gesceaft <br>
digol and dyrne; &nbsp;&nbsp;&nbsp;&nbsp; drihten ana wat, <br>
nergende f&aelig;der. &nbsp;&nbsp;&nbsp;&nbsp; N&aelig;ni eft cyme&eth; <br>
hider under hrofas, &nbsp;&nbsp;&nbsp;&nbsp; &thorn;e &thorn;&aelig;t her for so&eth; <br>
</dd>
<dt>65</dt>
<dd>
mannum secge &nbsp;&nbsp;&nbsp;&nbsp; hwylc sy meotodes gesceaft, <br>
sigefolca gesetu, &nbsp;&nbsp;&nbsp;&nbsp; &thorn;&aelig;r he sylfa wuna&eth;. <br>
</dd>
</dl>
</BODY>
</HTML>
