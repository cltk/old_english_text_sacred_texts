<HTML>
<HEAD>
<TITLE>The Fates of the Apostles</TITLE>
</HEAD>
<BODY bgcolor="#ffffff" text="#000000">


<CENTER>
<A HREF="../../index.htm">Sacred Texts</A>&nbsp;
<A HREF="../index.htm">Legends and Sagas</A>&nbsp;
<A HREF="http://www.wordgumbo.com/ie/ger/oen/index.htm">WordGumbo: Old English Dictionaries [External Site]</A><BR>
<A HREF="index.htm">Index</A>&nbsp;
<A HREF="a02_01.htm">Previous</A>&nbsp;
<A HREF="a02_03.htm">Next</A>&nbsp;
</CENTER>
<HR>
<h1>The Fates of the Apostles</h1>
<p><cite>Verse Indeterminate Saxon</cite></p>
<dl compact>
<dt></dt>
<dd>
Hw&aelig;t! Ic &thorn;ysne sang  &#160; &#160; &#160; &#160;  si&eth;geomor fand  <br>
on seocum sefan,  &#160; &#160; &#160; &#160;  samnode wide  <br>
hu &thorn;a &aelig;&eth;elingas  &#160; &#160; &#160; &#160;  ellen cy&eth;don,  <br>
torhte ond tireadige.  &#160; &#160; &#160; &#160;  Twelfe <b>w&aelig;ron,</b>  <br>
</dd>
<dt>5</dt>
<dd>
d&aelig;dum domf&aelig;ste,  &#160; &#160; &#160; &#160;  dryhtne gecorene,  <br>
leofe on life.  &#160; &#160; &#160; &#160;  Lof wide sprang,  <br>
miht ond m&aelig;r&eth;o,  &#160; &#160; &#160; &#160;  ofer middangeard,  <br>
&thorn;eodnes &thorn;egna,  &#160; &#160; &#160; &#160;  &thorn;rym unlytel.  <br>
Halgan heape  &#160; &#160; &#160; &#160;  hlyt wisode  <br>
</dd>
<dt>10</dt>
<dd>
&thorn;&aelig;r hie dryhtnes &aelig;  &#160; &#160; &#160; &#160;  deman sceoldon,  <br>
reccan fore rincum.  &#160; &#160; &#160; &#160;  Sume on Romebyrig,  <br>
frame, fyrdhwate,  &#160; &#160; &#160; &#160;  feorh ofgefon  <br>
&thorn;urg Nerones  &#160; &#160; &#160; &#160;  <b>nearwe</b> searwe,  <br>
Petrus ond Paulus.  &#160; &#160; &#160; &#160;  Is se apostolhad  <br>
</dd>
<dt>15</dt>
<dd>
wide geweor&eth;od  &#160; &#160; &#160; &#160;  ofer wer&thorn;eoda!  <br>
Swylce Andreas  &#160; &#160; &#160; &#160;  in Achagia  <br>
for Egias  &#160; &#160; &#160; &#160;  aldre gene&eth;de.  <br>
Ne &thorn;reodode he fore &thorn;rymme  &#160; &#160; &#160; &#160;  &eth;eodcyninges,  <br>
&aelig;niges on eor&eth;an,  &#160; &#160; &#160; &#160;  ac him ece geceas  <br>
</dd>
<dt>20</dt>
<dd>
langsumre lif,  &#160; &#160; &#160; &#160;  leoht unhwilen,  <br>
sy&thorn;&thorn;an hildeheard,  &#160; &#160; &#160; &#160;  heriges byrhtme,  <br>
&aelig;fter gu&eth;plegan  &#160; &#160; &#160; &#160;  gealgan &thorn;ehte.  <br>
Hw&aelig;t, we eac gehyrdon  &#160; &#160; &#160; &#160;  be Iohanne  <br>
&aelig;gl&aelig;awe menn  &#160; &#160; &#160; &#160;  &aelig;&eth;elo reccan!  <br>
</dd>
<dt>25</dt>
<dd>
Se manna w&aelig;s,  &#160; &#160; &#160; &#160;  mine gefrege,  <br>
&thorn;urh cneorisse  &#160; &#160; &#160; &#160;  Criste leofast  <br>
on weres hade,  &#160; &#160; &#160; &#160;  sy&eth;&eth;an wuldres cyning,  <br>
engla ordfruma,  &#160; &#160; &#160; &#160;  eor&eth;an sohte  <br>
&thorn;urh f&aelig;mnan hrif,  &#160; &#160; &#160; &#160;  f&aelig;der manncynnes.  <br>
</dd>
<dt>30</dt>
<dd>
He in Effessia  &#160; &#160; &#160; &#160;  ealle &thorn;rage  <br>
leode l&aelig;rde,  &#160; &#160; &#160; &#160;  &thorn;anon lifes weg  <br>
si&eth;e gesohte,  &#160; &#160; &#160; &#160;  swegle dreamas,  <br>
beorhtne boldwelan.  &#160; &#160; &#160; &#160;  N&aelig;s his bro&eth;or l&aelig;t,  <br>
si&eth;es s&aelig;ne,  &#160; &#160; &#160; &#160;  ac &eth;urh sweordes bite  <br>
</dd>
<dt>35</dt>
<dd>
mid Iudeum  &#160; &#160; &#160; &#160;  Iacob sceolde  <br>
fore Herode  &#160; &#160; &#160; &#160;  ealdre ged&aelig;lan,  <br>
feorh wi&eth; fl&aelig;sce.  &#160; &#160; &#160; &#160;  Philipus w&aelig;s  <br>
mid Asseum,  &#160; &#160; &#160; &#160;  &thorn;anon ece lif  <br>
&thorn;urh rode cwealm  &#160; &#160; &#160; &#160;  ricene gesohte,  <br>
</dd>
<dt>40</dt>
<dd>
sy&eth;&eth;an on galgan  &#160; &#160; &#160; &#160;  in Gearapolim  <br>
ahangen w&aelig;s  &#160; &#160; &#160; &#160;  hildecor&eth;re.  <br>
Huru, wide wear&eth;  &#160; &#160; &#160; &#160;  wurd undyrne  <br>
&thorn;&aelig;t to Indeum  &#160; &#160; &#160; &#160;  aldre gel&aelig;dde  <br>
beaducr&aelig;ftig beorn,  &#160; &#160; &#160; &#160;  Bartholameus!  <br>
</dd>
<dt>45</dt>
<dd>
&thorn;one heht Astrias  &#160; &#160; &#160; &#160;  in Albano,  <br>
h&aelig;&eth;en ond hygeblind,  &#160; &#160; &#160; &#160;  heafde beneotan,  <br>
for&thorn;an he &eth;a h&aelig;&eth;engild  &#160; &#160; &#160; &#160;  hyran ne wolde,  <br>
wig weor&eth;ian.  &#160; &#160; &#160; &#160;  Him w&aelig;s wuldres dream,  <br>
lifwela leofra  &#160; &#160; &#160; &#160;  &thorn;onne &thorn;as leasan godu.  <br>
</dd>
<dt>50</dt>
<dd>
Swylce Thomas eac  &#160; &#160; &#160; &#160;  &thorn;riste gene&eth;de  <br>
on Indea  &#160; &#160; &#160; &#160;  o&eth;re d&aelig;las,  <br>
&thorn;&aelig;r manegum wear&eth;  &#160; &#160; &#160; &#160;  mod onlihted,  <br>
hige onhyrded,  &#160; &#160; &#160; &#160;  &thorn;urh his halig word.  <br>
Sy&eth;&eth;an collenfer&eth;  &#160; &#160; &#160; &#160;  cyninges bro&eth;or  <br>
</dd>
<dt>55</dt>
<dd>
awehte for weorodum,  &#160; &#160; &#160; &#160;  wundorcr&aelig;fte,  <br>
&thorn;urh dryhtnes miht,  &#160; &#160; &#160; &#160;  &thorn;&aelig;t he of dea&eth;e aras,  <br>
geong ond gu&eth;hw&aelig;t,  &#160; &#160; &#160; &#160;  ond him w&aelig;s Gad nama,  <br>
ond &eth;a &thorn;&aelig;m folce  &#160; &#160; &#160; &#160;  feorg gesealde,  <br>
sin &aelig;t s&aelig;cce.  &#160; &#160; &#160; &#160;  Sweordr&aelig;s fornam  <br>
</dd>
<dt>60</dt>
<dd>
&thorn;urh h&aelig;&eth;ene hand,  &#160; &#160; &#160; &#160;  &thorn;&aelig;r se halga gecrang,  <br>
wund for weorudum,  &#160; &#160; &#160; &#160;  &thorn;onon wuldres leoht  <br>
sawle gesohte  &#160; &#160; &#160; &#160;  sigores to leane.  <br>
Hw&aelig;t, we &thorn;&aelig;t gehyrdon  &#160; &#160; &#160; &#160;  &thorn;urg halige bec,  <br>
&thorn;&aelig;t mid Sigelwarum  &#160; &#160; &#160; &#160;  so&eth; yppe wear&eth;,  <br>
</dd>
<dt>65</dt>
<dd>
dryhtlic dom godes!  &#160; &#160; &#160; &#160;  D&aelig;ges or onwoc,  <br>
leohtes geleafan,  &#160; &#160; &#160; &#160;  land w&aelig;s gef&aelig;lsod  <br>
&thorn;urh Matheus  &#160; &#160; &#160; &#160;  m&aelig;re lare.  <br>
&thorn;one het Irtacus  &#160; &#160; &#160; &#160;  &eth;urh yrne hyge,  <br>
w&aelig;lreow cyning,  &#160; &#160; &#160; &#160;  w&aelig;pnum aswebban.  <br>
</dd>
<dt>70</dt>
<dd>
Hyrde we &thorn;&aelig;t Iacob  &#160; &#160; &#160; &#160;  in Ierusalem  <br>
fore sacerdum  &#160; &#160; &#160; &#160;  swilt &thorn;rowode.  <br>
&eth;urg stenges sweng  &#160; &#160; &#160; &#160;  sti&eth;mod gecrang,  <br>
eadig for &aelig;festum.  &#160; &#160; &#160; &#160;  Hafa&eth; nu ece lif  <br>
mid wuldorcining,  &#160; &#160; &#160; &#160;  wiges to leane.  <br>
</dd>
<dt>75</dt>
<dd>
N&aelig;ron &eth;a twegen  &#160; &#160; &#160; &#160;  tohtan s&aelig;ne,  <br>
lindgelaces,  &#160; &#160; &#160; &#160;  land Persea  <br>
sohton si&eth;frome,  &#160; &#160; &#160; &#160;  Simon ond Thaddeus,  <br>
beornas beadorofe!  &#160; &#160; &#160; &#160;  Him wear&eth; bam samod  <br>
an ended&aelig;g.  &#160; &#160; &#160; &#160;  &aelig;&eth;ele sceoldon  <br>
</dd>
<dt>80</dt>
<dd>
&eth;urh w&aelig;penhete  &#160; &#160; &#160; &#160;  weorc &thorn;rowigan,  <br>
sigelean secan,  &#160; &#160; &#160; &#160;  ond &thorn;one so&eth;an gefean,  <br>
dream &aelig;fter dea&eth;e,  &#160; &#160; &#160; &#160;  &thorn;a ged&aelig;led wear&eth;  <br>
lif wi&eth; lice,  &#160; &#160; &#160; &#160;  ond &thorn;as l&aelig;nan gestreon,  <br>
idle &aelig;htwelan,  &#160; &#160; &#160; &#160;  <b>ealle</b> forhogodan.  <br>
</dd>
<dt>85</dt>
<dd>
&eth;us &eth;a &aelig;&eth;elingas  &#160; &#160; &#160; &#160;  ende gesealdon,  <br>
<em>XII</em> tilmodige.  &#160; &#160; &#160; &#160;  Tir unbr&aelig;cne  <br>
wegan on gewitte  &#160; &#160; &#160; &#160;  wuldres &thorn;egnas.  <br>
Nu ic &thorn;onne bidde  &#160; &#160; &#160; &#160;  beorn se &eth;e lufige  <br>
&thorn;ysses giddes begang  &#160; &#160; &#160; &#160;  &thorn;&aelig;t he geomrum me  <br>
</dd>
<dt>90</dt>
<dd>
&thorn;one <b>halgan</b> heap  &#160; &#160; &#160; &#160;  helpe bidde,  <br>
fri&eth;es ond fultomes.  &#160; &#160; &#160; &#160;  Hu, ic freonda be&thorn;earf  <br>
li&eth;ra on lade,  &#160; &#160; &#160; &#160;  &thorn;onne ic sceal langne ham,  <br>
eardwic uncu&eth;,  &#160; &#160; &#160; &#160;  ana <b>gesecan,</b>  <br>
<b>l&aelig;tan</b> me on laste  &#160; &#160; &#160; &#160;  lic, eor&eth;an d&aelig;l,  <br>
</dd>
<dt>95</dt>
<dd>
w&aelig;lreaf wunigean  &#160; &#160; &#160; &#160;  weormum to hro&eth;re.  <br>
Her m&aelig;g findan  &#160; &#160; &#160; &#160;  <b>fore&thorn;ances</b> gleaw,  <br>
se &eth;e hine lyste&eth;  &#160; &#160; &#160; &#160;  leo&eth;giddunga,  <br>
hwa &thorn;as fitte fegde.  &#160; &#160; &#160; &#160;  &#5831; &thorn;&aelig;r on ende <b>stande&thorn;,</b>  <br>
eorlas &thorn;&aelig;s on eor&eth;an bruca&thorn;.  &#160; &#160; &#160; &#160;  Ne moton hie awa &aelig;tsomne,  <br>
</dd>
<dt>100</dt>
<dd>
woruldwunigende;  &#160; &#160; &#160; &#160;  &#5817; sceal gedreosan,  <br>
&#5794; on e&eth;le,  &#160; &#160; &#160; &#160;  &aelig;fter <b>tohreosan</b>  <br>
<b>l&aelig;ne</b> lices fr&aelig;tewa,  &#160; &#160; &#160; &#160;  efne swa &#5850; toglide&eth;.  <br>
<b>&thorn;onne</b> <b>&#5811;</b> <b>ond</b> <b>&#5795;</b>  &#160; &#160; &#160; &#160;  cr&aelig;ftes <b>neosa&eth;</b>  <br>
nihtes nearowe,  &#160; &#160; &#160; &#160;  on him <b>&#5822;</b> <b>lige&eth;,</b>  <br>
</dd>
<dt>105</dt>
<dd>
<b>cyninges</b> &thorn;eodom.  &#160; &#160; &#160; &#160;  Nu &eth;u <b>cunnon</b> miht  <br>
<b>hwa</b> <b>on</b> <b>&thorn;am</b> <b>wordum</b> w&aelig;s  &#160; &#160; &#160; &#160;  werum oncy&eth;ig.  <br>
Sie &thorn;&aelig;s gemyndig,  &#160; &#160; &#160; &#160;  <b>mann</b> <b>se</b> <b>&eth;e</b> lufige  <br>
&thorn;isses galdres begang,  &#160; &#160; &#160; &#160;  &thorn;&aelig;t he geoce <b>me</b>  <br>
<b>ond</b> <b>frofre</b> fricle.  &#160; &#160; &#160; &#160;  Ic sceall feor heonan,  <br>
</dd>
<dt>110</dt>
<dd>
an elles <b>for&eth;,</b>  &#160; &#160; &#160; &#160;  <b>eardes</b> neosan,  <br>
si&eth; asettan,  &#160; &#160; &#160; &#160;  nat ic sylfa hw&aelig;r,  <br>
<b>of</b> <b>&thorn;isse</b> worulde.  &#160; &#160; &#160; &#160;  Wic sindon uncu&eth;,  <br>
eard ond e&eth;el,  &#160; &#160; &#160; &#160;  swa <b>bi&eth;</b> &aelig;lcum menn  <br>
nem&thorn;e he godcundes  &#160; &#160; &#160; &#160;  gastes bruce.  <br>
</dd>
<dt>115</dt>
<dd>
Ah utu we &thorn;e geornor  &#160; &#160; &#160; &#160;  to gode cleopigan,  <br>
sendan usse bene  &#160; &#160; &#160; &#160;  on &thorn;a beorhtan gesceaft,  <br>
&thorn;&aelig;t we &thorn;&aelig;s botles  &#160; &#160; &#160; &#160;  brucan motan,  <br>
hames in heh&eth;o,  &#160; &#160; &#160; &#160;  &thorn;&aelig;r is hihta m&aelig;st,  <br>
&thorn;&aelig;r cyning engla  &#160; &#160; &#160; &#160;  cl&aelig;num <b>gilde&eth;</b>  <br>
</dd>
<dt>120</dt>
<dd>
lean unhwilen.  &#160; &#160; &#160; &#160;  Nu a his lof stande&eth;,  <br>
mycel ond m&aelig;re,  &#160; &#160; &#160; &#160;  ond his miht seoma&thorn;,  <br>
ece ond edgiong,  &#160; &#160; &#160; &#160;  ofer ealle gesceaft.  <br>
<em>Finit</em>.  <br>
</dd>
</dl>
</BODY>
</HTML>
