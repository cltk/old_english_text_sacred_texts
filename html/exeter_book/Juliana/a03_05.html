<HTML>
<HEAD>
<TITLE>Juliana</TITLE>
</HEAD>
<BODY bgcolor="#ffffff" text="#000000">


<CENTER>
<A HREF="../../index.htm">Sacred Texts</A>&nbsp;
<A HREF="../index.htm">Legends and Sagas</A>&nbsp;
<A HREF="http://www.wordgumbo.com/ie/ger/oen/index.htm">WordGumbo: Old English Dictionaries [External Site]</A><BR>
<A HREF="index.htm">Index</A>&nbsp;
<A HREF="a03_04.htm">Previous</A>&nbsp;
<A HREF="a03_06.htm">Next</A>&nbsp;
</CENTER>
<HR>
<h1>Juliana</h1>
<p><cite>Verse Indeterminate Saxon</cite></p>
<dl compact>
<dt></dt>
<dd>
Hw&aelig;t! We &eth;&aelig;t hyrdon  &#160; &#160; &#160; &#160;  h&aelig;le&eth; eahtian,  <br>
deman d&aelig;dhwate,  &#160; &#160; &#160; &#160;  &thorn;&aelig;tte in dagum gelamp  <br>
Maximianes,  &#160; &#160; &#160; &#160;  se geond middangeard,  <br>
arleas cyning,  &#160; &#160; &#160; &#160;  eahtnysse ahof,  <br>
</dd>
<dt>5</dt>
<dd>
cwealde cristne men,  &#160; &#160; &#160; &#160;  circan fylde,  <br>
geat on gr&aelig;swong  &#160; &#160; &#160; &#160;  <a name="t1" href="#n1">godhergendra,</a>  <br>
h&aelig;&thorn;en hildfruma,  &#160; &#160; &#160; &#160;  haligra blod,  <br>
ryhtfremmendra.  &#160; &#160; &#160; &#160;  W&aelig;s his rice brad,  <br>
wid ond weor&eth;lic  &#160; &#160; &#160; &#160;  ofer wer&thorn;eode,  <br>
</dd>
<dt>10</dt>
<dd>
lytesna ofer ealne  &#160; &#160; &#160; &#160;  yrmenne grund.  <br>
Foron &aelig;fter burgum,  &#160; &#160; &#160; &#160;  swa he biboden h&aelig;fde,  <br>
&thorn;egnas &thorn;ry&eth;fulle.  &#160; &#160; &#160; &#160;  <a name="t2" href="#n2">Oft</a> hi &thorn;r&aelig;ce r&aelig;rdon,  <br>
d&aelig;dum gedwolene,  &#160; &#160; &#160; &#160;  &thorn;a &thorn;e dryhtnes &aelig;  <br>
feodon &thorn;urh firencr&aelig;ft.  &#160; &#160; &#160; &#160;  Feondscype r&aelig;rdon,  <br>
</dd>
<dt>15</dt>
<dd>
hofon h&aelig;&thorn;engield,  &#160; &#160; &#160; &#160;  halge cwelmdon,  <br>
breotun boccr&aelig;ftge,  &#160; &#160; &#160; &#160;  <a name="t3" href="#n3">b&aelig;rndon</a> gecorene,  <br>
g&aelig;ston godes cempan  &#160; &#160; &#160; &#160;  gare ond lige.  <br>
Sum w&aelig;s &aelig;htwelig  &#160; &#160; &#160; &#160;  &aelig;&thorn;eles cynnes  <br>
rice gerefa.  &#160; &#160; &#160; &#160;  Rondburgum weold,  <br>
</dd>
<dt>20</dt>
<dd>
eard weardade  &#160; &#160; &#160; &#160;  oftast symle  <br>
in &thorn;&aelig;re ceastre  &#160; &#160; &#160; &#160;  Commedia,  <br>
heold hordgestreon.  &#160; &#160; &#160; &#160;  Oft he h&aelig;&thorn;engield  <br>
ofer word godes,  &#160; &#160; &#160; &#160;  weoh gesohte  <br>
neode geneahhe.  &#160; &#160; &#160; &#160;  W&aelig;s him noma cenned  <br>
</dd>
<dt>25</dt>
<dd>
Heliseus,  &#160; &#160; &#160; &#160;  h&aelig;fde ealdordom  <br>
micelne ond m&aelig;rne.  &#160; &#160; &#160; &#160;  &eth;a his mod ongon  <br>
f&aelig;mnan lufian,  &#160; &#160; &#160; &#160;  (hine fyrwet br&aelig;c),  <br>
Iulianan.  &#160; &#160; &#160; &#160;  Hio in g&aelig;ste b&aelig;r  <br>
halge treowe,  &#160; &#160; &#160; &#160;  hogde georne  <br>
</dd>
<dt>30</dt>
<dd>
&thorn;&aelig;t hire m&aelig;g&eth;had  &#160; &#160; &#160; &#160;  mana gehwylces  <br>
fore Cristes lufan  &#160; &#160; &#160; &#160;  cl&aelig;ne geheolde.  <br>
&eth;a w&aelig;s sio f&aelig;mne  &#160; &#160; &#160; &#160;  mid hyre f&aelig;der willan  <br>
welegum biweddad;  &#160; &#160; &#160; &#160;  wyrd ne ful cu&thorn;e,  <br>
freondr&aelig;denne  &#160; &#160; &#160; &#160;  hu heo from hogde,  <br>
</dd>
<dt>35</dt>
<dd>
geong on g&aelig;ste.  &#160; &#160; &#160; &#160;  Hire w&aelig;s godes egsa  <br>
mara in gemyndum,  &#160; &#160; &#160; &#160;  &thorn;onne eall &thorn;&aelig;t ma&thorn;&thorn;umgesteald  <br>
&thorn;e in &thorn;&aelig;s &aelig;&thorn;elinges  &#160; &#160; &#160; &#160;  &aelig;htum wunade.  <br>
&thorn;a w&aelig;s se weliga  &#160; &#160; &#160; &#160;  <a name="t4" href="#n4">&thorn;&aelig;ra</a> wifgifta,  <br>
goldspedig guma,  &#160; &#160; &#160; &#160;  georn on mode,  <br>
</dd>
<dt>40</dt>
<dd>
&thorn;&aelig;t him mon fromlicast  &#160; &#160; &#160; &#160;  f&aelig;mnan gegyrede,  <br>
bryd to bolde.  &#160; &#160; &#160; &#160;  Heo &thorn;&aelig;s beornes lufan  <br>
f&aelig;ste wi&eth;hogde,  &#160; &#160; &#160; &#160;  &thorn;eah &thorn;e feohgestreon  <br>
under hordlocan,  &#160; &#160; &#160; &#160;  hyrsta unrim  <br>
&aelig;hte ofer eor&thorn;an.  &#160; &#160; &#160; &#160;  Heo &thorn;&aelig;t eal forseah,  <br>
</dd>
<dt>45</dt>
<dd>
ond &thorn;&aelig;t word acw&aelig;&eth;  &#160; &#160; &#160; &#160;  on wera mengu:  <br>
<a name="t5" href="#n5">"Ic</a> &thorn;e m&aelig;g gesecgan  &#160; &#160; &#160; &#160;  &thorn;&aelig;t &thorn;u &thorn;ec sylfne ne &thorn;earft  <br>
swi&thorn;or swencan.  &#160; &#160; &#160; &#160;  Gif &thorn;u so&eth;ne god  <br>
lufast ond gelyfest,  &#160; &#160; &#160; &#160;  ond his lof r&aelig;rest,  <br>
ongietest g&aelig;sta hleo,  &#160; &#160; &#160; &#160;  ic beo gearo sona  <br>
</dd>
<dt>50</dt>
<dd>
unwaclice  &#160; &#160; &#160; &#160;  willan &thorn;ines.  <br>
Swylce ic &thorn;e secge,  &#160; &#160; &#160; &#160;  gif &thorn;u to s&aelig;mran gode  <br>
&thorn;urh deofolgield  &#160; &#160; &#160; &#160;  d&aelig;de bi&thorn;encest,  <br>
h&aelig;ts&eth; h&aelig;&thorn;enweoh,  &#160; &#160; &#160; &#160;  ne meaht &thorn;u habban mec,  <br>
ne ge&thorn;reatian  &#160; &#160; &#160; &#160;  &thorn;e to gesingan.  <br>
</dd>
<dt>55</dt>
<dd>
N&aelig;fre &thorn;u &thorn;&aelig;s swi&eth;lic  &#160; &#160; &#160; &#160;  sar gegearwast  <br>
&thorn;urh h&aelig;stne ni&eth;  &#160; &#160; &#160; &#160;  heardra wita,  <br>
&thorn;&aelig;t &thorn;u mec onwende  &#160; &#160; &#160; &#160;  worda &thorn;issa."  <br>
&eth;a se &aelig;&thorn;eling wear&eth;  &#160; &#160; &#160; &#160;  yrre gebolgen,  <br>
firend&aelig;dum fah,  &#160; &#160; &#160; &#160;  gehyrde &thorn;&aelig;re f&aelig;mnan word,  <br>
</dd>
<dt>60</dt>
<dd>
het &eth;a gefetigan  &#160; &#160; &#160; &#160;  ferend snelle,  <br>
hreoh ond hygeblind,  &#160; &#160; &#160; &#160;  haligre f&aelig;der,  <br>
recene to rune.  &#160; &#160; &#160; &#160;  Reord up astag,  <br>
si&thorn;&thorn;an hy tog&aelig;dre  &#160; &#160; &#160; &#160;  garas hl&aelig;ndon,  <br>
hilde&thorn;remman.  &#160; &#160; &#160; &#160;  H&aelig;&eth;ne w&aelig;ron begen  <br>
</dd>
<dt>65</dt>
<dd>
synnum seoce,  &#160; &#160; &#160; &#160;  sweor ond a&thorn;um.  <br>
&eth;a reordode  &#160; &#160; &#160; &#160;  rices hyrde  <br>
wi&eth; &thorn;&aelig;re f&aelig;mnan f&aelig;der  &#160; &#160; &#160; &#160;  frecne mode,  <br>
dara&eth;h&aelig;bbende:  &#160; &#160; &#160; &#160;  "Me &thorn;in dohtor hafa&eth;  <br>
geywed orwyr&eth;u.  &#160; &#160; &#160; &#160;  Heo me on an saga&eth;  <br>
</dd>
<dt>70</dt>
<dd>
&thorn;&aelig;t heo m&aelig;glufan  &#160; &#160; &#160; &#160;  minre ne gyme,  <br>
freondr&aelig;denne.  &#160; &#160; &#160; &#160;  Me &thorn;a frace&eth;u sind  <br>
on modsefan  &#160; &#160; &#160; &#160;  m&aelig;ste weorce,  <br>
&thorn;&aelig;t heo mec swa torne  &#160; &#160; &#160; &#160;  t&aelig;le gerahte  <br>
fore &thorn;issum folce,  &#160; &#160; &#160; &#160;  het me fremdne god,  <br>
</dd>
<dt>75</dt>
<dd>
ofer &thorn;a o&thorn;re  &#160; &#160; &#160; &#160;  &thorn;e we &aelig;r cu&thorn;on,  <br>
welum weor&thorn;ian,  &#160; &#160; &#160; &#160;  wordum lofian,  <br>
on hyge hergan,  &#160; &#160; &#160; &#160;  o&thorn;&thorn;e hi nabban."  <br>
Geswearc &thorn;a swi&eth;fer&eth;  &#160; &#160; &#160; &#160;  <a name="t6" href="#n6">sweor</a> &aelig;fter worde,  <br>
&thorn;&aelig;re f&aelig;mnan f&aelig;der,  &#160; &#160; &#160; &#160;  fer&eth;locan onspeon:  <br>
</dd>
<dt>80</dt>
<dd>
"Ic &thorn;&aelig;t geswerge  &#160; &#160; &#160; &#160;  &thorn;urh so&eth; godu,  <br>
swa ic are &aelig;t him  &#160; &#160; &#160; &#160;  &aelig;fre finde,  <br>
o&thorn;&thorn;e, &thorn;eoden, &aelig;t &thorn;e  &#160; &#160; &#160; &#160;  &thorn;ine hyldu  <br>
winburgum in,  &#160; &#160; &#160; &#160;  gif &thorn;as word sind so&thorn;,  <br>
monna leofast,  &#160; &#160; &#160; &#160;  &thorn;e &thorn;u me sagast,  <br>
</dd>
<dt>85</dt>
<dd>
&thorn;&aelig;t ic hy ne sparige,  &#160; &#160; &#160; &#160;  ac on spild giefe,  <br>
&thorn;eoden m&aelig;ra,  &#160; &#160; &#160; &#160;  &thorn;e to <a name="t7" href="#n7">gewealde.</a>  <br>
Dem &thorn;u hi to dea&thorn;e,  &#160; &#160; &#160; &#160;  gif &thorn;e gedafen &thorn;ince,  <br>
swa to life l&aelig;t,  &#160; &#160; &#160; &#160;  swa &thorn;e leofre sy."  <br>
Eode &thorn;a fromlice  &#160; &#160; &#160; &#160;  f&aelig;mnan to spr&aelig;ce,  <br>
</dd>
<dt>90</dt>
<dd>
anr&aelig;d ond yre&thorn;weorg,  &#160; &#160; &#160; &#160;  yrre gebolgen,  <br>
&thorn;&aelig;r he <a name="t8" href="#n8">gl&aelig;dmode</a>  &#160; &#160; &#160; &#160;  geonge wiste  <br>
wic weardian.  &#160; &#160; &#160; &#160;  He &thorn;a worde cw&aelig;&eth;:  <br>
"&eth;u eart dohtor min  &#160; &#160; &#160; &#160;  seo dyreste  <br>
ond seo sweteste  &#160; &#160; &#160; &#160;  in sefan minum,  <br>
</dd>
<dt>95</dt>
<dd>
ange for eor&thorn;an,  &#160; &#160; &#160; &#160;  minra eagna leoht,  <br>
Iuliana!  &#160; &#160; &#160; &#160;  &thorn;u on gea&thorn;e hafast  <br>
&thorn;urh &thorn;in orlegu  &#160; &#160; &#160; &#160;  unbi&thorn;yrfe  <br>
ofer witena dom  &#160; &#160; &#160; &#160;  wisan gefongen.  <br>
Wi&eth;s&aelig;cest &thorn;u to swi&thorn;e  &#160; &#160; &#160; &#160;  sylfre r&aelig;des  <br>
</dd>
<dt>100</dt>
<dd>
&thorn;inum brydguman,  &#160; &#160; &#160; &#160;  se is betra &thorn;onne &thorn;u,  <br>
&aelig;&thorn;elra for eor&thorn;an,  &#160; &#160; &#160; &#160;  &aelig;htspedigra  <br>
feohgestreona.  &#160; &#160; &#160; &#160;  He is to freonde god.  <br>
For&thorn;on is &thorn;&aelig;s wyr&thorn;e,  &#160; &#160; &#160; &#160;  &thorn;&aelig;t &thorn;u &thorn;&aelig;s weres frige,  <br>
ece eadlufan,  &#160; &#160; &#160; &#160;  an ne forl&aelig;te."  <br>
</dd>
<dt>105</dt>
<dd>
Him &thorn;a seo eadge  &#160; &#160; &#160; &#160;  ageaf ondsware,  <br>
Iuliana  &#160; &#160; &#160; &#160;  (hio to gode h&aelig;fde  <br>
freondr&aelig;denne  &#160; &#160; &#160; &#160;  f&aelig;ste gesta&thorn;elad):  <br>
"N&aelig;fre ic &thorn;&aelig;s &thorn;eodnes  &#160; &#160; &#160; &#160;  &thorn;afian wille  <br>
m&aelig;gr&aelig;denne,  &#160; &#160; &#160; &#160;  nemne he m&aelig;gna god  <br>
</dd>
<dt>110</dt>
<dd>
geornor bigonge  &#160; &#160; &#160; &#160;  &thorn;onne he gen dyde,  <br>
lufige mid lacum  &#160; &#160; &#160; &#160;  &thorn;one &thorn;e leoht gescop,  <br>
heofon ond eor&eth;an  &#160; &#160; &#160; &#160;  ond holma bigong,  <br>
eodera ymbhwyrft.  &#160; &#160; &#160; &#160;  Ne m&aelig;g he elles mec  <br>
bringan to bolde.  &#160; &#160; &#160; &#160;  He &thorn;a brydlufan  <br>
</dd>
<dt>115</dt>
<dd>
sceal to o&thorn;erre  &#160; &#160; &#160; &#160;  &aelig;htgestealdum  <br>
idese secan;  &#160; &#160; &#160; &#160;  nafa&eth; he <a name="t9" href="#n9">&aelig;nige</a> her."  <br>
Hyre &thorn;a &thorn;urh yrre  &#160; &#160; &#160; &#160;  ageaf ondsware  <br>
f&aelig;der feondlice,  &#160; &#160; &#160; &#160;  nales fr&aelig;twe onheht:  <br>
"Ic &thorn;&aelig;t gefremme,  &#160; &#160; &#160; &#160;  gif min feorh leofa&eth;  <br>
</dd>
<dt>120</dt>
<dd>
gif &thorn;u unr&aelig;des  &#160; &#160; &#160; &#160;  &aelig;r ne geswicest,  <br>
ond &thorn;u fremdu godu  &#160; &#160; &#160; &#160;  for&eth; bigongest  <br>
ond &thorn;a forl&aelig;test  &#160; &#160; &#160; &#160;  &thorn;e us leofran sind,  <br>
&thorn;e &thorn;issum folce  &#160; &#160; &#160; &#160;  to freme stonda&eth;,  <br>
&thorn;&aelig;t &thorn;u ungeara  &#160; &#160; &#160; &#160;  ealdre scyldig  <br>
</dd>
<dt>125</dt>
<dd>
&thorn;urh deora gripe  &#160; &#160; &#160; &#160;  dea&thorn;e sweltest,  <br>
gif &thorn;u ge&thorn;afian nelt  &#160; &#160; &#160; &#160;  &thorn;ingr&aelig;denne,  <br>
modges gemanan.  &#160; &#160; &#160; &#160;  Micel is &thorn;&aelig;t ongin  <br>
ond <a name="t10" href="#n10">&thorn;reaniedlic</a>  &#160; &#160; &#160; &#160;  &thorn;inre gelican,  <br>
&thorn;&aelig;t &thorn;u forhycge  &#160; &#160; &#160; &#160;  hlaford urne."  <br>
</dd>
<dt>130</dt>
<dd>
Him &thorn;a seo eadge  &#160; &#160; &#160; &#160;  ageaf ondsware,  <br>
gleaw ond gode leof,  &#160; &#160; &#160; &#160;  Iuliana:  <br>
"Ic &thorn;e to so&eth;e  &#160; &#160; &#160; &#160;  secgan wille,  <br>
bi me lifgendre  &#160; &#160; &#160; &#160;  nelle ic lyge fremman.  <br>
N&aelig;fre ic me ondr&aelig;de  &#160; &#160; &#160; &#160;  domas &thorn;ine,  <br>
</dd>
<dt>135</dt>
<dd>
ne me weorce sind  &#160; &#160; &#160; &#160;  witebrogan,  <br>
hildewoman,  &#160; &#160; &#160; &#160;  &thorn;e &thorn;u h&aelig;stlice  <br>
manfremmende  &#160; &#160; &#160; &#160;  to me beotast,  <br>
ne &thorn;u n&aelig;fre gedest  &#160; &#160; &#160; &#160;  &thorn;urh gedwolan &thorn;inne  <br>
&thorn;&aelig;t &thorn;u mec acyrre  &#160; &#160; &#160; &#160;  from Cristes lofe."  <br>
</dd>
<dt>140</dt>
<dd>
&eth;a w&aelig;s ellenwod,  &#160; &#160; &#160; &#160;  yrre ond re&thorn;e,  <br>
frecne ond fer&eth;grim,  &#160; &#160; &#160; &#160;  f&aelig;der wi&eth; dehter.  <br>
Het hi &thorn;a swingan,  &#160; &#160; &#160; &#160;  susle &thorn;reagan,  <br>
witum w&aelig;gan,  &#160; &#160; &#160; &#160;  ond &thorn;&aelig;t word acw&aelig;&eth;:  <br>
"Onwend &thorn;ec in gewitte,  &#160; &#160; &#160; &#160;  ond &thorn;a word oncyr  <br>
</dd>
<dt>145</dt>
<dd>
&thorn;e &thorn;u unsnyttrum  &#160; &#160; &#160; &#160;  &aelig;r gespr&aelig;ce,  <br>
&thorn;a &thorn;u goda ussa  &#160; &#160; &#160; &#160;  gield forhogdest."  <br>
Him seo unforhte  &#160; &#160; &#160; &#160;  ageaf ondsware  <br>
&thorn;urh g&aelig;stgehygd,  &#160; &#160; &#160; &#160;  Iuliana:  <br>
"N&aelig;fre &thorn;u gel&aelig;rest  &#160; &#160; &#160; &#160;  &thorn;&aelig;t ic leasingum,  <br>
</dd>
<dt>150</dt>
<dd>
dumbum ond deafum  &#160; &#160; &#160; &#160;  deofolgieldum,  <br>
<a name="t11" href="#n11">g&aelig;sta</a> geni&eth;lum  &#160; &#160; &#160; &#160;  gaful onhate,  <br>
&thorn;am wyrrestum  &#160; &#160; &#160; &#160;  wites &thorn;egnum,  <br>
ac ic weor&eth;ige  &#160; &#160; &#160; &#160;  wuldres ealdor  <br>
middangeardes  &#160; &#160; &#160; &#160;  ond m&aelig;gen&thorn;rymmes,  <br>
</dd>
<dt>155</dt>
<dd>
ond him anum to  &#160; &#160; &#160; &#160;  eal bi&thorn;ence,  <br>
&thorn;&aelig;t he mundbora  &#160; &#160; &#160; &#160;  min geweor&thorn;e,  <br>
helpend ond h&aelig;lend  &#160; &#160; &#160; &#160;  wi&eth; hellscea&thorn;um."  <br>
Hy &thorn;a &thorn;urh yrre  &#160; &#160; &#160; &#160;  Affricanus,  <br>
f&aelig;der f&aelig;mnan ageaf  &#160; &#160; &#160; &#160;  on feonda geweald  <br>
</dd>
<dt>160</dt>
<dd>
Heliseo.  &#160; &#160; &#160; &#160;  He in &aelig;ringe  <br>
gel&aelig;dan het  &#160; &#160; &#160; &#160;  &aelig;fter leohtes cyme  <br>
to his domsetle.  &#160; &#160; &#160; &#160;  Dugu&eth; wafade  <br>
on &thorn;&aelig;re f&aelig;mnan wlite,  &#160; &#160; &#160; &#160;  folc eal geador.  <br>
Hy &thorn;a se &aelig;&eth;eling  &#160; &#160; &#160; &#160;  &aelig;rest grette,  <br>
</dd>
<dt>165</dt>
<dd>
hire brydguma,  &#160; &#160; &#160; &#160;  bli&thorn;um wordum:  <br>
"Min se swetesta  &#160; &#160; &#160; &#160;  sunnan scima,  <br>
Iuliana!  &#160; &#160; &#160; &#160;  Hw&aelig;t, &thorn;u gl&aelig;m hafast,  <br>
ginf&aelig;ste giefe,  &#160; &#160; &#160; &#160;  geogu&eth;hades bl&aelig;d!  <br>
Gif &thorn;u godum ussum  &#160; &#160; &#160; &#160;  gen gecwemest,  <br>
</dd>
<dt>170</dt>
<dd>
ond &thorn;e to swa mildum  &#160; &#160; &#160; &#160;  mundbyrd secest,  <br>
<a name="t12" href="#n12">hyldo</a> to halgum,  &#160; &#160; &#160; &#160;  beo&eth; &thorn;e ahylded fram  <br>
wra&thorn;e geworhtra  &#160; &#160; &#160; &#160;  wita unrim,  <br>
grimra gyrna,  &#160; &#160; &#160; &#160;  &thorn;e &thorn;e gegearwad sind,  <br>
gif &thorn;u onsecgan nelt  &#160; &#160; &#160; &#160;  so&thorn;um gieldum."  <br>
</dd>
<dt>175</dt>
<dd>
Him seo &aelig;&thorn;ele m&aelig;g  &#160; &#160; &#160; &#160;  ageaf ondsware:  <br>
"N&aelig;fre &thorn;u ge&thorn;reatast  &#160; &#160; &#160; &#160;  &thorn;inum beotum,  <br>
ne wita &thorn;&aelig;s fela  &#160; &#160; &#160; &#160;  wra&eth;ra gegearwast,  <br>
&thorn;&aelig;t ic &thorn;eodscype  &#160; &#160; &#160; &#160;  &thorn;inne lufie,  <br>
buton &thorn;u forl&aelig;te  &#160; &#160; &#160; &#160;  &thorn;a leasinga,  <br>
</dd>
<dt>180</dt>
<dd>
weohweor&eth;inga,  &#160; &#160; &#160; &#160;  ond wuldres god  <br>
ongyte gleawlice,  &#160; &#160; &#160; &#160;  g&aelig;sta scyppend,  <br>
meotud moncynnes,  &#160; &#160; &#160; &#160;  in &thorn;&aelig;s meahtum sind  <br>
a butan ende  &#160; &#160; &#160; &#160;  ealle gesceafta."  <br>
&eth;a for &thorn;am folce  &#160; &#160; &#160; &#160;  frecne mode  <br>
</dd>
<dt>185</dt>
<dd>
beotwordum spr&aelig;c,  &#160; &#160; &#160; &#160;  bealg hine swi&thorn;e  <br>
folcagende,  &#160; &#160; &#160; &#160;  ond &thorn;a f&aelig;mnan het  <br>
&thorn;urh ni&eth;wr&aelig;ce  &#160; &#160; &#160; &#160;  nacode &thorn;ennan,  <br>
ond mid sweopum swingan  &#160; &#160; &#160; &#160;  synna lease.  <br>
Ahlog &thorn;a se hererinc,  &#160; &#160; &#160; &#160;  hospwordum spr&aelig;c:  <br>
</dd>
<dt>190</dt>
<dd>
"&thorn;is is ealdordom  &#160; &#160; &#160; &#160;  uncres gewynnes  <br>
on fruman gefongen!  &#160; &#160; &#160; &#160;  Gen ic feores &thorn;e  <br>
unnan wille,  &#160; &#160; &#160; &#160;  &thorn;eah &thorn;u &aelig;r fela  <br>
unw&aelig;rlicra  &#160; &#160; &#160; &#160;  worda gespr&aelig;ce,  <br>
onsoce to swi&eth;e  &#160; &#160; &#160; &#160;  &thorn;&aelig;t &thorn;u so&eth; godu  <br>
</dd>
<dt>195</dt>
<dd>
lufian wolde.  &#160; &#160; &#160; &#160;  &thorn;e &thorn;a lean sceolan  <br>
<a name="t13" href="#n13">wi&thorn;erhycgendre,</a>  &#160; &#160; &#160; &#160;  witebrogan,  <br>
&aelig;fter weor&thorn;an,  &#160; &#160; &#160; &#160;  butan &thorn;u &aelig;r wi&thorn; hi  <br>
ge&thorn;ingige,  &#160; &#160; &#160; &#160;  ond him &thorn;oncwyr&thorn;e  <br>
&aelig;fter leahtorcwidum  &#160; &#160; &#160; &#160;  lac onsecge,  <br>
</dd>
<dt>200</dt>
<dd>
sibbe gesette.  &#160; &#160; &#160; &#160;  L&aelig;t &thorn;a sace restan,  <br>
la&eth; leodgewin.  &#160; &#160; &#160; &#160;  Gif &thorn;u leng ofer &thorn;is  <br>
&thorn;urh &thorn;in dolwillen  &#160; &#160; &#160; &#160;  gedwolan fylgest,  <br>
&thorn;onne ic nyde sceal  &#160; &#160; &#160; &#160;  ni&thorn;a geb&aelig;ded  <br>
on &thorn;&aelig;re grimmestan  &#160; &#160; &#160; &#160;  godscyld wrecan,  <br>
</dd>
<dt>205</dt>
<dd>
torne teoncwide,  &#160; &#160; &#160; &#160;  &thorn;e &thorn;u t&aelig;lnissum  <br>
wi&thorn; &thorn;a selestan  &#160; &#160; &#160; &#160;  sacan ongunne,  <br>
ond &thorn;a mildestan  &#160; &#160; &#160; &#160;  &thorn;ara &thorn;e men witen,  <br>
&thorn;e &thorn;es leodscype mid him  &#160; &#160; &#160; &#160;  longe bieode."  <br>
Him &thorn;&aelig;t &aelig;&thorn;ele mod  &#160; &#160; &#160; &#160;  unforht oncw&aelig;&eth;:  <br>
</dd>
<dt>210</dt>
<dd>
"Ne ondr&aelig;de ic me  &#160; &#160; &#160; &#160;  domas &thorn;ine,  <br>
awyrged womscea&eth;a,  &#160; &#160; &#160; &#160;  ne &thorn;inra wita bealo.  <br>
H&aelig;bbe ic me to hyhte  &#160; &#160; &#160; &#160;  heofonrices weard,  <br>
mildne mundboran,  &#160; &#160; &#160; &#160;  m&aelig;gna waldend,  <br>
se mec gescylde&eth;  &#160; &#160; &#160; &#160;  wi&eth; &thorn;inum scinlace  <br>
</dd>
<dt>215</dt>
<dd>
of gromra gripe,  &#160; &#160; &#160; &#160;  &thorn;e &thorn;u to godum tiohhast.  <br>
&eth;a sind geasne  &#160; &#160; &#160; &#160;  goda gehwylces,  <br>
idle, orfeorme,  &#160; &#160; &#160; &#160;  unbi&thorn;yrfe,  <br>
ne &thorn;&aelig;r freme <a name="t14" href="#n14">mete&eth;</a>  &#160; &#160; &#160; &#160;  fira &aelig;nig  <br>
so&eth;e sibbe,  &#160; &#160; &#160; &#160;  &thorn;eah &thorn;e sece to him  <br>
</dd>
<dt>220</dt>
<dd>
freondr&aelig;denne.  &#160; &#160; &#160; &#160;  He ne finde&eth; &thorn;&aelig;r  <br>
dugu&thorn;e mid deoflum.  &#160; &#160; &#160; &#160;  Ic to dryhtne min  <br>
mod sta&thorn;elige,  &#160; &#160; &#160; &#160;  se ofer m&aelig;gna gehwylc  <br>
walde&eth; wideferh,  &#160; &#160; &#160; &#160;  wuldres agend,  <br>
sigora gehwylces.  &#160; &#160; &#160; &#160;  &thorn;&aelig;t is so&eth; cyning."  <br>
</dd>
<dt>225</dt>
<dd>
&eth;a &thorn;am folctogan  &#160; &#160; &#160; &#160;  fracu&eth;lic &thorn;uhte  <br>
&thorn;&aelig;t he ne meahte  &#160; &#160; &#160; &#160;  mod oncyrran,  <br>
f&aelig;mnan fore&thorn;onc.  &#160; &#160; &#160; &#160;  He bi feaxe het  <br>
ahon ond ahebban  &#160; &#160; &#160; &#160;  on heanne beam,  <br>
&thorn;&aelig;r seo sunsciene  &#160; &#160; &#160; &#160;  slege &thorn;rowade,  <br>
</dd>
<dt>230</dt>
<dd>
sace singrimme,  &#160; &#160; &#160; &#160;  siex tida d&aelig;ges,  <br>
ond he &aelig;dre het  &#160; &#160; &#160; &#160;  eft asettan,  <br>
la&eth;geni&eth;la,  &#160; &#160; &#160; &#160;  ond gel&aelig;dan bibead  <br>
to carcerne.  &#160; &#160; &#160; &#160;  Hyre w&aelig;s Cristes lof  <br>
in fer&eth;locan  &#160; &#160; &#160; &#160;  f&aelig;ste biwunden,  <br>
</dd>
<dt>235</dt>
<dd>
milde modsefan,  &#160; &#160; &#160; &#160;  m&aelig;gen unbrice.  <br>
&eth;a w&aelig;s mid clustre  &#160; &#160; &#160; &#160;  carcernes duru  <br>
behliden, homra geweorc.  &#160; &#160; &#160; &#160;  Halig &thorn;&aelig;r inne  <br>
w&aelig;rf&aelig;st wunade.  &#160; &#160; &#160; &#160;  Symle heo wuldorcyning  <br>
herede &aelig;t heortan,  &#160; &#160; &#160; &#160;  heofonrices god,  <br>
</dd>
<dt>240</dt>
<dd>
in &thorn;am nydclafan,  &#160; &#160; &#160; &#160;  nergend fira,  <br>
heolstre bihelmad.  &#160; &#160; &#160; &#160;  Hyre w&aelig;s halig g&aelig;st  <br>
singal gesi&eth;.  &#160; &#160; &#160; &#160;  &eth;a cwom semninga  <br>
in &thorn;&aelig;t hlinr&aelig;ced  &#160; &#160; &#160; &#160;  h&aelig;le&eth;a gewinna,  <br>
yfeles ondwis.  &#160; &#160; &#160; &#160;  H&aelig;fde engles hiw,  <br>
</dd>
<dt>245</dt>
<dd>
gleaw gyrnstafa  &#160; &#160; &#160; &#160;  g&aelig;stgeni&eth;la,  <br>
helle h&aelig;ftling,  &#160; &#160; &#160; &#160;  to &thorn;&aelig;re halgan spr&aelig;c:  <br>
"Hw&aelig;t dreogest &thorn;u,  &#160; &#160; &#160; &#160;  seo dyreste  <br>
ond seo weor&thorn;este  &#160; &#160; &#160; &#160;  wuldorcyninge,  <br>
dryhtne ussum?  &#160; &#160; &#160; &#160;  &eth;e &thorn;es dema hafa&eth;  <br>
</dd>
<dt>250</dt>
<dd>
&thorn;a wyrrestan  &#160; &#160; &#160; &#160;  witu gegearwad,  <br>
sar endeleas,  &#160; &#160; &#160; &#160;  gif &thorn;u onsecgan nelt,  <br>
gleawhycgende,  &#160; &#160; &#160; &#160;  ond his godum cweman.  <br>
Wes &thorn;u on ofeste,  &#160; &#160; &#160; &#160;  swa he &thorn;ec ut heonan  <br>
l&aelig;dan hate,  &#160; &#160; &#160; &#160;  &thorn;&aelig;t &thorn;u lac hra&thorn;e  <br>
</dd>
<dt>255</dt>
<dd>
onsecge sigortifre,  &#160; &#160; &#160; &#160;  &aelig;r &thorn;ec swylt nime,  <br>
dea&eth; fore dugu&eth;e.  &#160; &#160; &#160; &#160;  &thorn;y &thorn;u &thorn;&aelig;s deman scealt,  <br>
eadhre&eth;ig m&aelig;g,  &#160; &#160; &#160; &#160;  yrre gedygan."  <br>
Fr&aelig;gn &thorn;a fromlice,  &#160; &#160; &#160; &#160;  seo &thorn;e forht ne w&aelig;s,  <br>
Criste gecweme,  &#160; &#160; &#160; &#160;  hwonan his cyme w&aelig;re.  <br>
</dd>
<dt>260</dt>
<dd>
Hyre se wr&aelig;cm&aelig;cga  &#160; &#160; &#160; &#160;  wi&eth; &thorn;ingade:  <br>
"Ic eom engel godes  &#160; &#160; &#160; &#160;  ufan si&thorn;ende,  <br>
&thorn;egn ge&thorn;ungen,  &#160; &#160; &#160; &#160;  ond to &thorn;e sended,  <br>
halig of heah&thorn;u.  &#160; &#160; &#160; &#160;  &thorn;e sind heardlicu,  <br>
wundrum <a name="t15" href="#n15">w&aelig;lgrim,</a>  &#160; &#160; &#160; &#160;  witu geteohhad  <br>
</dd>
<dt>265</dt>
<dd>
to gringwr&aelig;ce.  &#160; &#160; &#160; &#160;  Het &thorn;e god beodan,  <br>
bearn waldendes,  &#160; &#160; &#160; &#160;  &thorn;&aelig;t &thorn;e burge &thorn;a."  <br>
&eth;a w&aelig;s seo f&aelig;mne  &#160; &#160; &#160; &#160;  for &thorn;am f&aelig;rspelle  <br>
egsan geaclad,  &#160; &#160; &#160; &#160;  &thorn;e hyre se agl&aelig;ca,  <br>
wuldres wi&thorn;erbreca,  &#160; &#160; &#160; &#160;  wordum s&aelig;gde.  <br>
</dd>
<dt>270</dt>
<dd>
Ongan &thorn;a f&aelig;stlice  &#160; &#160; &#160; &#160;  fer&eth; sta&thorn;elian,  <br>
geong grondorleas,  &#160; &#160; &#160; &#160;  to <a name="t16" href="#n16">gode cleopian  <br>
"Nu</a> ic &thorn;ec, beorna hleo,  &#160; &#160; &#160; &#160;  biddan wille  <br>
ece &aelig;lmihtig,  &#160; &#160; &#160; &#160;  &thorn;urh &thorn;&aelig;t &aelig;&thorn;ele gesceap  <br>
&thorn;e &thorn;u, f&aelig;der engla,  &#160; &#160; &#160; &#160;  &aelig;t fruman settest,  <br>
</dd>
<dt>275</dt>
<dd>
&thorn;&aelig;t &thorn;u me ne l&aelig;te  &#160; &#160; &#160; &#160;  of lofe hweorfan  <br>
&thorn;inre eadgife,  &#160; &#160; &#160; &#160;  swa me &thorn;es ar boda&eth;  <br>
frecne f&aelig;rspel,  &#160; &#160; &#160; &#160;  &thorn;e me fore stonde&eth;.  <br>
Swa ic &thorn;e, bilwitne,  &#160; &#160; &#160; &#160;  biddan wille  <br>
&thorn;&aelig;t &thorn;u me gecy&eth;e,  &#160; &#160; &#160; &#160;  cyninga wuldor,  <br>
</dd>
<dt>280</dt>
<dd>
&thorn;rymmes hyrde,  &#160; &#160; &#160; &#160;  hw&aelig;t &thorn;es &thorn;egn sy,  <br>
lyftlacende,  &#160; &#160; &#160; &#160;  &thorn;e mec l&aelig;re&eth; from &thorn;e  <br>
on stearcne weg."  &#160; &#160; &#160; &#160;  Hyre stefn oncw&aelig;&eth;  <br>
wlitig of wolcnum,  &#160; &#160; &#160; &#160;  word hleo&thorn;rade:  <br>
"Forfoh &thorn;one fr&aelig;tgan  &#160; &#160; &#160; &#160;  ond f&aelig;ste geheald,  <br>
</dd>
<dt>285</dt>
<dd>
o&thorn;&thorn;&aelig;t he his si&eth;f&aelig;t  &#160; &#160; &#160; &#160;  secge mid ryhte,  <br>
ealne from orde,  &#160; &#160; &#160; &#160;  hw&aelig;t his &aelig;&thorn;elu syn."  <br>
&eth;a w&aelig;s &thorn;&aelig;re f&aelig;mnan  &#160; &#160; &#160; &#160;  fer&eth; geblissad,  <br>
<a name="t17" href="#n17">domeadigre.</a>  &#160; &#160; &#160; &#160;  Heo &thorn;&aelig;t deofol genom  <br>
...... "ealra cyninga cyning  &#160; &#160; &#160; &#160;  to cwale syllan.  <br>
</dd>
<dt>290</dt>
<dd>
&eth;a gen ic gecr&aelig;fte  &#160; &#160; &#160; &#160;  &thorn;&aelig;t se cempa ongon  <br>
waldend wundian,  &#160; &#160; &#160; &#160;  weorud to segon  <br>
&thorn;&aelig;t &thorn;&aelig;r blod ond w&aelig;ter  &#160; &#160; &#160; &#160;  bu tu &aelig;tg&aelig;dre  <br>
eor&thorn;an sohtun.  &#160; &#160; &#160; &#160;  &eth;a gen ic Herode  <br>
in hyge <a name="t18" href="#n18">bisweop</a>  &#160; &#160; &#160; &#160;  &thorn;&aelig;t he Iohannes bibead  <br>
</dd>
<dt>295</dt>
<dd>
heafde biheawan,  &#160; &#160; &#160; &#160;  &eth;a se halga wer  <br>
&thorn;&aelig;re wiflufan  &#160; &#160; &#160; &#160;  wordum styrde,  <br>
unryhtre &aelig;.  &#160; &#160; &#160; &#160;  Eac ic gel&aelig;rde  <br>
Simon searo&thorn;oncum  &#160; &#160; &#160; &#160;  &thorn;&aelig;t he sacan ongon  <br>
wi&thorn; &thorn;a gecorenan  &#160; &#160; &#160; &#160;  Cristes &thorn;egnas,  <br>
</dd>
<dt>300</dt>
<dd>
ond &thorn;a halgan weras  &#160; &#160; &#160; &#160;  hospe gerahte  <br>
&thorn;urh deopne gedwolan,  &#160; &#160; &#160; &#160;  s&aelig;gde hy dryas w&aelig;ron.  <br>
Ne&thorn;de ic nearobregdum  &#160; &#160; &#160; &#160;  &thorn;&aelig;r ic Neron bisweac,  <br>
&thorn;&aelig;t he acwellan het  &#160; &#160; &#160; &#160;  Cristes &thorn;egnas,  <br>
Petrus ond Paulus.  &#160; &#160; &#160; &#160;  Pilatus &aelig;r  <br>
</dd>
<dt>305</dt>
<dd>
on rode aheng  &#160; &#160; &#160; &#160;  rodera waldend,  <br>
meotud meahtigne  &#160; &#160; &#160; &#160;  minum larum.  <br>
Swylce ic Egias  &#160; &#160; &#160; &#160;  eac gel&aelig;rde  <br>
&thorn;&aelig;t he unsnytrum  &#160; &#160; &#160; &#160;  Andreas het  <br>
ahon haligne  &#160; &#160; &#160; &#160;  on heanne beam,  <br>
</dd>
<dt>310</dt>
<dd>
&thorn;&aelig;t he of galgan his  &#160; &#160; &#160; &#160;  g&aelig;st onsende  <br>
in wuldres wlite.  &#160; &#160; &#160; &#160;  &thorn;us ic wra&thorn;ra fela  <br>
mid minum bro&thorn;rum  &#160; &#160; &#160; &#160;  bealwa gefremede,  <br>
sweartra synna,  &#160; &#160; &#160; &#160;  &thorn;e ic <a name="t19" href="#n19">asecgan</a> ne m&aelig;g,  <br>
rume areccan,  &#160; &#160; &#160; &#160;  ne gerim witan,  <br>
</dd>
<dt>315</dt>
<dd>
heardra hete&thorn;onca."  &#160; &#160; &#160; &#160;  Him seo halge oncw&aelig;&eth;  <br>
&thorn;urh g&aelig;stes giefe,  &#160; &#160; &#160; &#160;  Iuliana:  <br>
"&thorn;u scealt fur&thorn;or gen,  &#160; &#160; &#160; &#160;  feond moncynnes,  <br>
si&thorn;f&aelig;t secgan,  &#160; &#160; &#160; &#160;  hwa &thorn;ec sende to me."  <br>
Hyre se agl&aelig;ca  &#160; &#160; &#160; &#160;  ageaf ondsware,  <br>
</dd>
<dt>320</dt>
<dd>
forhtafongen,  &#160; &#160; &#160; &#160;  fri&thorn;es orwena:  <br>
"Hw&aelig;t, mec min f&aelig;der  &#160; &#160; &#160; &#160;  on &thorn;as fore to &thorn;e,  <br>
hellwarena cyning,  &#160; &#160; &#160; &#160;  hider onsende  <br>
of &thorn;am engan ham,  &#160; &#160; &#160; &#160;  se is yfla gehw&aelig;s  <br>
in &thorn;am grornhofe  &#160; &#160; &#160; &#160;  geornfulra &thorn;onne ic.  <br>
</dd>
<dt>325</dt>
<dd>
&thorn;onne he usic sende&eth;  &#160; &#160; &#160; &#160;  &thorn;&aelig;t <a name="t20" href="#n20">we</a> so&eth;f&aelig;stra  <br>
&thorn;urh misgedwield  &#160; &#160; &#160; &#160;  mod oncyrren,  <br>
ahwyrfen from halor,  &#160; &#160; &#160; &#160;  we beo&eth; hygegeomre,  <br>
forhte on fer&eth;&thorn;e.  &#160; &#160; &#160; &#160;  Ne bi&thorn; us frea milde,  <br>
egesful ealdor,  &#160; &#160; &#160; &#160;  gif we yfles noht  <br>
</dd>
<dt>330</dt>
<dd>
gedon habba&thorn;;  &#160; &#160; &#160; &#160;  ne durran we si&thorn;&thorn;an  <br>
for his onsyne  &#160; &#160; &#160; &#160;  ower geferan.  <br>
&thorn;onne he onsende&eth;  &#160; &#160; &#160; &#160;  geond sidne grund  <br>
&thorn;egnas of &thorn;ystrum,  &#160; &#160; &#160; &#160;  hate&eth; &thorn;r&aelig;ce r&aelig;ran,  <br>
gif we <a name="t21" href="#n21">gemette</a> sin  &#160; &#160; &#160; &#160;  on moldwege,  <br>
</dd>
<dt>335</dt>
<dd>
o&thorn;&thorn;e feor o&thorn;&thorn;e neah  &#160; &#160; &#160; &#160;  fundne weor&thorn;en,  <br>
&thorn;&aelig;t hi usic binden  &#160; &#160; &#160; &#160;  ond in b&aelig;lwylme  <br>
suslum swingen.  &#160; &#160; &#160; &#160;  Gif so&eth;f&aelig;stra  <br>
&thorn;urh myrrelsan  &#160; &#160; &#160; &#160;  mod <a name="t22" href="#n22">ne o&eth;cyrre&eth;,</a>  <br>
haligra hyge,  &#160; &#160; &#160; &#160;  we &thorn;a heardestan  <br>
</dd>
<dt>340</dt>
<dd>
ond &thorn;a wyrrestan  &#160; &#160; &#160; &#160;  witu ge&thorn;olia&eth;  <br>
&thorn;urh sarslege.  &#160; &#160; &#160; &#160;  Nu &thorn;u sylfa meaht  <br>
on sefan &thorn;inum  &#160; &#160; &#160; &#160;  so&eth; gecnawan,  <br>
&thorn;&aelig;t ic &thorn;isse no&thorn;e w&aelig;s  &#160; &#160; &#160; &#160;  nyde geb&aelig;ded,  <br>
&thorn;ragm&aelig;lum ge&thorn;read,  &#160; &#160; &#160; &#160;  &thorn;&aelig;t ic &thorn;e sohte."  <br>
</dd>
<dt>345</dt>
<dd>
&thorn;a gen seo halge ongon  &#160; &#160; &#160; &#160;  h&aelig;le&thorn;a gewinnan,  <br>
wrohtes wyrhtan,  &#160; &#160; &#160; &#160;  wordum frignan,  <br>
fyrnsynna fruman:  &#160; &#160; &#160; &#160;  "&thorn;u me fur&thorn;or scealt  <br>
secgan, sawla feond,  &#160; &#160; &#160; &#160;  hu &thorn;u <a name="t23" href="#n23">so&eth;f&aelig;stum</a>  <br>
&thorn;urh synna slide  &#160; &#160; &#160; &#160;  swi&thorn;ast sce&thorn;&thorn;e,  <br>
</dd>
<dt>350</dt>
<dd>
facne bifongen."  &#160; &#160; &#160; &#160;  Hyre se feond oncw&aelig;&eth;,  <br>
wr&aelig;cca w&aelig;rleas,  &#160; &#160; &#160; &#160;  wordum m&aelig;lde:  <br>
"Ic &thorn;e, ead m&aelig;g,  &#160; &#160; &#160; &#160;  yfla gehwylces  <br>
or gecy&eth;e  &#160; &#160; &#160; &#160;  o&eth; ende for&eth;  <br>
&thorn;ara &thorn;e ic gefremede,  &#160; &#160; &#160; &#160;  nal&aelig;s feam <a name="t24" href="#n24">si&eth;um,</a>  <br>
</dd>
<dt>355</dt>
<dd>
synna wundum,  &#160; &#160; &#160; &#160;  &thorn;&aelig;t &thorn;u &thorn;y sweotolicor  <br>
sylf gecnawe  &#160; &#160; &#160; &#160;  &thorn;&aelig;t &thorn;is is so&eth;, nales leas.  <br>
Ic &thorn;&aelig;t wende  &#160; &#160; &#160; &#160;  ond witod tealde  <br>
&thorn;riste ge&thorn;oncge,  &#160; &#160; &#160; &#160;  &thorn;&aelig;t ic &thorn;e meahte  <br>
butan earfe&thorn;um  &#160; &#160; &#160; &#160;  anes cr&aelig;fte  <br>
</dd>
<dt>360</dt>
<dd>
ahwyrfan from halor,  &#160; &#160; &#160; &#160;  &thorn;&aelig;t &thorn;u heofoncyninge  <br>
wi&eth;soce, sigora frean,  &#160; &#160; &#160; &#160;  ond to s&aelig;mran gebuge,  <br>
ons&aelig;gde synna fruman.  &#160; &#160; &#160; &#160;  &thorn;us ic so&eth;f&aelig;stum  <br>
&thorn;urh mislic bleo  &#160; &#160; &#160; &#160;  mod oncyrre.  <br>
&thorn;&aelig;r ic hine finde  &#160; &#160; &#160; &#160;  fer&eth; sta&thorn;elian  <br>
</dd>
<dt>365</dt>
<dd>
to godes willan,  &#160; &#160; &#160; &#160;  ic beo gearo sona  <br>
&thorn;&aelig;t ic him monigfealde  &#160; &#160; &#160; &#160;  modes g&aelig;lsan  <br>
ongean bere  &#160; &#160; &#160; &#160;  grimra ge&thorn;onca,  <br>
dyrnra gedwilda,  &#160; &#160; &#160; &#160;  &thorn;urh gedwolena rim.  <br>
Ic him geswete  &#160; &#160; &#160; &#160;  synna lustas,  <br>
</dd>
<dt>370</dt>
<dd>
m&aelig;ne modlufan,  &#160; &#160; &#160; &#160;  &thorn;&aelig;t he minum hra&thorn;e,  <br>
leahtrum gelenge,  &#160; &#160; &#160; &#160;  larum <a name="t25" href="#n25">hyre&eth;.</a>  <br>
Ic hine &thorn;&aelig;s swi&thorn;e  &#160; &#160; &#160; &#160;  synnum on&aelig;le  <br>
&thorn;&aelig;t he byrnende  &#160; &#160; &#160; &#160;  from gebede swice&eth;,  <br>
stepe&eth; stronglice,  &#160; &#160; &#160; &#160;  sta&thorn;olf&aelig;st ne m&aelig;g  <br>
</dd>
<dt>375</dt>
<dd>
fore leahtra lufan  &#160; &#160; &#160; &#160;  lenge gewunian  <br>
in gebedstowe.  &#160; &#160; &#160; &#160;  Swa ic brogan to  <br>
la&eth;ne gel&aelig;de  &#160; &#160; &#160; &#160;  &thorn;am &thorn;e ic lifes ofonn,  <br>
leohtes geleafan,  &#160; &#160; &#160; &#160;  ond he larum wile  <br>
&thorn;urh modes myne  &#160; &#160; &#160; &#160;  minum hyran,  <br>
</dd>
<dt>380</dt>
<dd>
synne fremman,  &#160; &#160; &#160; &#160;  he si&thorn;&thorn;an sceal  <br>
godra gumcysta  &#160; &#160; &#160; &#160;  geasne hweorfan.  <br>
Gif ic &aelig;nigne  &#160; &#160; &#160; &#160;  ellenrofne  <br>
gemete modigne  &#160; &#160; &#160; &#160;  metodes cempan  <br>
wi&eth; flan&thorn;r&aelig;ce,  &#160; &#160; &#160; &#160;  nele feor &thorn;onan  <br>
</dd>
<dt>385</dt>
<dd>
bugan from beaduwe,  &#160; &#160; &#160; &#160;  ac he bord ongean  <br>
hefe&eth; hygesnottor,  &#160; &#160; &#160; &#160;  haligne scyld,  <br>
g&aelig;stlic gu&eth;reaf,  &#160; &#160; &#160; &#160;  nele gode swican,  <br>
ac he beald in gebede  &#160; &#160; &#160; &#160;  bidsteal gife&eth;  <br>
f&aelig;ste on fe&eth;an,  &#160; &#160; &#160; &#160;  ic sceal feor &thorn;onan  <br>
</dd>
<dt>390</dt>
<dd>
heanmod hweorfan,  &#160; &#160; &#160; &#160;  hro&thorn;ra bid&aelig;led,  <br>
in gleda gripe,  &#160; &#160; &#160; &#160;  geh&eth;u m&aelig;nan,  <br>
&thorn;&aelig;t ic ne meahte  &#160; &#160; &#160; &#160;  m&aelig;gnes cr&aelig;fte  <br>
gu&eth;e wi&eth;gongan,  &#160; &#160; &#160; &#160;  ac ic geomor sceal  <br>
secan o&thorn;erne  &#160; &#160; &#160; &#160;  ellenleasran,  <br>
</dd>
<dt>395</dt>
<dd>
under cumbolhagan,  &#160; &#160; &#160; &#160;  cempan s&aelig;nran,  <br>
&thorn;e ic onbryrdan m&aelig;ge  &#160; &#160; &#160; &#160;  beorman mine,  <br>
ag&aelig;lan &aelig;t gu&thorn;e.  &#160; &#160; &#160; &#160;  &thorn;eah he godes hw&aelig;t  <br>
onginne g&aelig;stlice,  &#160; &#160; &#160; &#160;  ic beo gearo sona,  <br>
&thorn;&aelig;t ic ingehygd  &#160; &#160; &#160; &#160;  eal geondwlite,  <br>
</dd>
<dt>400</dt>
<dd>
hu <b>gef&aelig;stnad</b> sy  &#160; &#160; &#160; &#160;  fer&eth; innanweard,  <br>
wi&eth;steall geworht.  &#160; &#160; &#160; &#160;  Ic &thorn;&aelig;s wealles geat  <br>
ontyne &thorn;urh teonan;  &#160; &#160; &#160; &#160;  bi&eth; se torr &thorn;yrel,  <br>
ingong geopenad,  &#160; &#160; &#160; &#160;  &thorn;onne ic &aelig;rest him  <br>
&thorn;urh eargfare  &#160; &#160; &#160; &#160;  in onsende  <br>
</dd>
<dt>405</dt>
<dd>
in breostsefan  &#160; &#160; &#160; &#160;  bitre ge&thorn;oncas  <br>
&thorn;urh mislice  &#160; &#160; &#160; &#160;  modes willan,  <br>
&thorn;&aelig;t him sylfum  &#160; &#160; &#160; &#160;  selle &thorn;ynce&eth;  <br>
leahtras to fremman  &#160; &#160; &#160; &#160;  ofer lof godes,  <br>
lices lustas.  &#160; &#160; &#160; &#160;  Ic beo lareow georn  <br>
</dd>
<dt>410</dt>
<dd>
&thorn;&aelig;t he mon&thorn;eawum  &#160; &#160; &#160; &#160;  minum lifge  <br>
acyrred cu&eth;lice  &#160; &#160; &#160; &#160;  from Cristes &aelig;,  <br>
mod gemyrred  &#160; &#160; &#160; &#160;  me to gewealde  <br>
in synna sea&eth;.  &#160; &#160; &#160; &#160;  Ic &thorn;&aelig;re sawle ma  <br>
geornor gyme  &#160; &#160; &#160; &#160;  ymb &thorn;&aelig;s g&aelig;stes forwyrd  <br>
</dd>
<dt>415</dt>
<dd>
&thorn;onne &thorn;&aelig;s lichoman,  &#160; &#160; &#160; &#160;  se &thorn;e on legre sceal  <br>
weor&eth;an in worulde  &#160; &#160; &#160; &#160;  wyrme to hro&thorn;or,  <br>
bifolen in foldan."  &#160; &#160; &#160; &#160;  &eth;a gien seo f&aelig;mne spr&aelig;c:  <br>
"Saga, earmsceapen,  &#160; &#160; &#160; &#160;  uncl&aelig;ne g&aelig;st,  <br>
hu &thorn;u &thorn;ec ge&thorn;yde,  &#160; &#160; &#160; &#160;  &thorn;ystra stihtend,  <br>
</dd>
<dt>420</dt>
<dd>
on cl&aelig;nra gemong?  &#160; &#160; &#160; &#160;  &thorn;u wi&eth; Criste geo  <br>
w&aelig;rleas wunne  &#160; &#160; &#160; &#160;  ond gewin tuge,  <br>
hogdes wi&thorn; halgum.  &#160; &#160; &#160; &#160;  &thorn;e wear&eth; helle sea&eth;  <br>
ni&thorn;er gedolfen,  &#160; &#160; &#160; &#160;  &thorn;&aelig;r &thorn;u nydbysig  <br>
fore oferhygdum  &#160; &#160; &#160; &#160;  eard gesohtes.  <br>
</dd>
<dt>425</dt>
<dd>
Wende ic &thorn;&aelig;t &thorn;u &thorn;y w&aelig;rra  &#160; &#160; &#160; &#160;  weor&thorn;an sceolde  <br>
wi&eth; so&eth;f&aelig;stum  &#160; &#160; &#160; &#160;  swylces gemotes  <br>
ond &thorn;y unbealdra,  &#160; &#160; &#160; &#160;  &thorn;e &thorn;e oft wi&eth;stod  <br>
&thorn;urh wuldorcyning  &#160; &#160; &#160; &#160;  willan &thorn;ines."  <br>
Hyre &thorn;a se werga  &#160; &#160; &#160; &#160;  wi&eth; &thorn;ingade,  <br>
</dd>
<dt>430</dt>
<dd>
earm agl&aelig;ca:  &#160; &#160; &#160; &#160;  "&thorn;u me &aelig;rest saga,  <br>
hu &thorn;u gedyrstig  &#160; &#160; &#160; &#160;  &thorn;urh deop gehygd  <br>
wurde &thorn;us wig&thorn;rist  &#160; &#160; &#160; &#160;  ofer eall wifa cyn,  <br>
&thorn;&aelig;t &thorn;u mec &thorn;us f&aelig;ste  &#160; &#160; &#160; &#160;  fetrum gebunde,  <br>
&aelig;ghw&aelig;s orwigne.  &#160; &#160; &#160; &#160;  &thorn;u in ecne god,  <br>
</dd>
<dt>435</dt>
<dd>
&thorn;rymsittendne,  &#160; &#160; &#160; &#160;  &thorn;inne getreowdes,  <br>
meotud moncynnes,  &#160; &#160; &#160; &#160;  swa ic in minne f&aelig;der,  <br>
hellwarena cyning,  &#160; &#160; &#160; &#160;  hyht sta&thorn;elie.  <br>
&thorn;onne ic beom onsended  &#160; &#160; &#160; &#160;  wi&eth; so&eth;f&aelig;stum,  <br>
&thorn;&aelig;t ic in manweorcum  &#160; &#160; &#160; &#160;  mod oncyrre,  <br>
</dd>
<dt>440</dt>
<dd>
hyge from halor,  &#160; &#160; &#160; &#160;  me hwilum bi&thorn;  <br>
forwyrned &thorn;urh wi&thorn;ersteall  &#160; &#160; &#160; &#160;  willan mines,  <br>
hyhtes &aelig;t halgum,  &#160; &#160; &#160; &#160;  swa me her gelamp  <br>
sorg on si&thorn;e.  &#160; &#160; &#160; &#160;  Ic &thorn;&aelig;t sylf gecneow  <br>
to late micles,  &#160; &#160; &#160; &#160;  sceal nu lange ofer &thorn;is,  <br>
</dd>
<dt>445</dt>
<dd>
scyldwyrcende,  &#160; &#160; &#160; &#160;  scame &thorn;rowian.  <br>
For&thorn;on ic &thorn;ec halsige  &#160; &#160; &#160; &#160;  &thorn;urh &thorn;&aelig;s hyhstan meaht,  <br>
rodorcyninges giefe,  &#160; &#160; &#160; &#160;  se &thorn;e on rode treo  <br>
ge&thorn;rowade,  &#160; &#160; &#160; &#160;  &thorn;rymmes ealdor,  <br>
&thorn;&aelig;t &thorn;u miltsige  &#160; &#160; &#160; &#160;  me &thorn;earfendum,  <br>
</dd>
<dt>450</dt>
<dd>
&thorn;&aelig;t uns&aelig;lig  &#160; &#160; &#160; &#160;  eall ne forweor&thorn;e,  <br>
&thorn;eah ic &thorn;ec gedyrstig  &#160; &#160; &#160; &#160;  ond &thorn;us dolwillen  <br>
si&thorn;e gesohte,  &#160; &#160; &#160; &#160;  &thorn;&aelig;r ic swi&thorn;e me  <br>
&thorn;yslicre &aelig;r  &#160; &#160; &#160; &#160;  &thorn;rage ne wende."  <br>
&eth;a seo wlitescyne  &#160; &#160; &#160; &#160;  wuldres condel  <br>
</dd>
<dt>455</dt>
<dd>
to &thorn;am w&aelig;rlogan  &#160; &#160; &#160; &#160;  wordum m&aelig;lde:  <br>
"&thorn;u scealt <a name="t26" href="#n26">ondettan</a>  &#160; &#160; &#160; &#160;  yfeld&aelig;da ma,  <br>
hean helle g&aelig;st,  &#160; &#160; &#160; &#160;  &aelig;r &thorn;u heonan mote,  <br>
hw&aelig;t &thorn;u to teonan  &#160; &#160; &#160; &#160;  &thorn;urhtogen h&aelig;bbe  <br>
micelra manweorca  &#160; &#160; &#160; &#160;  manna tudre  <br>
</dd>
<dt>460</dt>
<dd>
deorcum gedwildum."  &#160; &#160; &#160; &#160;  Hyre &thorn;&aelig;t deofol oncw&aelig;&eth;:  <br>
"Nu ic &thorn;&aelig;t gehyre  &#160; &#160; &#160; &#160;  &thorn;urh &thorn;inne hleo&thorn;orcwide,  <br>
&thorn;&aelig;t ic nyde sceal  &#160; &#160; &#160; &#160;  ni&thorn;a geb&aelig;ded  <br>
mod meldian,  &#160; &#160; &#160; &#160;  swa &thorn;u me beodest,  <br>
&thorn;reaned &thorn;olian.  &#160; &#160; &#160; &#160;  Is &thorn;eos &thorn;rag ful strong,  <br>
</dd>
<dt>465</dt>
<dd>
&thorn;reat orm&aelig;te.  &#160; &#160; &#160; &#160;  Ic sceal &thorn;inga gehwylc  <br>
&thorn;olian ond &thorn;afian  &#160; &#160; &#160; &#160;  on &thorn;inne dom,  <br>
womd&aelig;da onwreon,  &#160; &#160; &#160; &#160;  <a name="t27" href="#n27">&thorn;e</a> ic wideferg  <br>
sweartra gesyrede.  &#160; &#160; &#160; &#160;  <a name="t28" href="#n28">Oft</a> ic syne ofteah,  <br>
ablende bealo&thorn;oncum  &#160; &#160; &#160; &#160;  beorna unrim  <br>
</dd>
<dt>470</dt>
<dd>
monna cynnes,  &#160; &#160; &#160; &#160;  misthelme forbr&aelig;gd  <br>
&thorn;urh attres ord  &#160; &#160; &#160; &#160;  eagna leoman  <br>
sweartum scurum,  &#160; &#160; &#160; &#160;  ond ic sumra fet  <br>
forbr&aelig;c bealosearwum,  &#160; &#160; &#160; &#160;  sume in bryne sende,  <br>
in liges locan,  &#160; &#160; &#160; &#160;  &thorn;&aelig;t him lasta wear&eth;  <br>
</dd>
<dt>475</dt>
<dd>
si&thorn;ast gesyne.  &#160; &#160; &#160; &#160;  Eac ic sume gedyde  <br>
&thorn;&aelig;t him banlocan  &#160; &#160; &#160; &#160;  blode spiowedan,  <br>
&thorn;&aelig;t hi f&aelig;ringa  &#160; &#160; &#160; &#160;  feorh aleton  <br>
&thorn;urh &aelig;dra wylm.  &#160; &#160; &#160; &#160;  Sume on y&eth;fare  <br>
wurdon <a name="t29" href="#n29">on wege</a>  &#160; &#160; &#160; &#160;  w&aelig;trum bisencte,  <br>
</dd>
<dt>480</dt>
<dd>
on mereflode,  &#160; &#160; &#160; &#160;  minum cr&aelig;ftum  <br>
under reone stream.  &#160; &#160; &#160; &#160;  Sume ic rode bifealh,  <br>
&thorn;&aelig;t hi hyra dreorge  &#160; &#160; &#160; &#160;  on hean galgan  <br>
lif aletan.  &#160; &#160; &#160; &#160;  Sume ic larum geteah,  <br>
to geflite fremede,  &#160; &#160; &#160; &#160;  &thorn;&aelig;t hy f&aelig;ringa  <br>
</dd>
<dt>485</dt>
<dd>
<a name="t30" href="#n30">ealde</a> &aelig;f&thorn;oncan  &#160; &#160; &#160; &#160;  edniwedan,  <br>
beore <a name="t31" href="#n31">druncne.</a>  &#160; &#160; &#160; &#160;  Ic him byrlade  <br>
wroht of wege,  &#160; &#160; &#160; &#160;  &thorn;&aelig;t hi in winsele  <br>
&thorn;urh sweordgripe  &#160; &#160; &#160; &#160;  sawle forletan  <br>
of fl&aelig;schoman  &#160; &#160; &#160; &#160;  f&aelig;ge scyndan,  <br>
</dd>
<dt>490</dt>
<dd>
sarum gesohte.  &#160; &#160; &#160; &#160;  Sume, &thorn;a ic funde  <br>
butan godes tacne,  &#160; &#160; &#160; &#160;  gymelease,  <br>
ungebletsade,  &#160; &#160; &#160; &#160;  <a name="t32" href="#n32">&thorn;a</a> ic bealdlice  <br>
&thorn;urh mislic cwealm  &#160; &#160; &#160; &#160;  minum hondum  <br>
searo&thorn;oncum slog.  &#160; &#160; &#160; &#160;  Ic asecgan ne m&aelig;g,  <br>
</dd>
<dt>495</dt>
<dd>
&thorn;eah ic gesitte  &#160; &#160; &#160; &#160;  sumerlongne d&aelig;g,  <br>
eal &thorn;a earfe&thorn;u  &#160; &#160; &#160; &#160;  &thorn;e ic &aelig;r ond si&thorn;  <br>
gefremede to facne,  &#160; &#160; &#160; &#160;  si&thorn;&thorn;an fur&thorn;um w&aelig;s  <br>
rodor ar&aelig;red  &#160; &#160; &#160; &#160;  ond ryne tungla,  <br>
folde gef&aelig;stnad  &#160; &#160; &#160; &#160;  ond &thorn;a forman men,  <br>
</dd>
<dt>500</dt>
<dd>
Adam ond Aeue,  &#160; &#160; &#160; &#160;  &thorn;am ic ealdor o&eth;&thorn;rong,  <br>
ond hy gel&aelig;rde  &#160; &#160; &#160; &#160;  &thorn;&aelig;t hi lufan dryhtnes,  <br>
ece eadgiefe  &#160; &#160; &#160; &#160;  anforleton,  <br>
beorhtne boldwelan,  &#160; &#160; &#160; &#160;  &thorn;&aelig;t him b&aelig;m gewear&eth;  <br>
yrm&thorn;u to ealdre,  &#160; &#160; &#160; &#160;  ond hyra eaferum swa,  <br>
</dd>
<dt>505</dt>
<dd>
mircast manweorca.  &#160; &#160; &#160; &#160;  Hw&aelig;t sceal ic ma riman  <br>
yfel endeleas?  &#160; &#160; &#160; &#160;  Ic eall geb&aelig;r,  <br>
wra&thorn;e wrohtas  &#160; &#160; &#160; &#160;  geond wer&thorn;eode,  <br>
&thorn;a &thorn;e <a name="t33" href="#n33">gewurdun</a>  &#160; &#160; &#160; &#160;  widan feore  <br>
from fruman worulde  &#160; &#160; &#160; &#160;  fira cynne,  <br>
</dd>
<dt>510</dt>
<dd>
eorlum on eor&thorn;an.  &#160; &#160; &#160; &#160;  Ne w&aelig;s &aelig;nig &thorn;ara  <br>
&thorn;&aelig;t me &thorn;us &thorn;riste,  &#160; &#160; &#160; &#160;  swa &thorn;u nu &thorn;a,  <br>
halig mid hondum,  &#160; &#160; &#160; &#160;  hrinan dorste,  <br>
n&aelig;s &aelig;nig &thorn;&aelig;s modig  &#160; &#160; &#160; &#160;  mon ofer eor&thorn;an  <br>
&thorn;urh halge meaht,  &#160; &#160; &#160; &#160;  heahf&aelig;dra nan  <br>
</dd>
<dt>515</dt>
<dd>
ne witgena.  &#160; &#160; &#160; &#160;  &thorn;eah &thorn;e him weoruda god  <br>
onwrige, wuldres cyning,  &#160; &#160; &#160; &#160;  wisdomes g&aelig;st,  <br>
giefe unm&aelig;te,  &#160; &#160; &#160; &#160;  hw&aelig;&thorn;re ic gong to &thorn;am  <br>
agan moste.  &#160; &#160; &#160; &#160;  N&aelig;s &aelig;nig &thorn;ara  <br>
&thorn;&aelig;t mec &thorn;us bealdlice  &#160; &#160; &#160; &#160;  bennum bilegde,  <br>
</dd>
<dt>520</dt>
<dd>
&thorn;ream for&thorn;rycte,  &#160; &#160; &#160; &#160;  &aelig;r &thorn;u nu &thorn;a  <br>
&thorn;a <a name="t34" href="#n34">miclan</a> meaht  &#160; &#160; &#160; &#160;  <a name="t35" href="#n35">mine</a> oferswi&eth;dest,  <br>
f&aelig;ste forfenge,  &#160; &#160; &#160; &#160;  &thorn;e me f&aelig;der sealde,  <br>
feond moncynnes,  &#160; &#160; &#160; &#160;  &thorn;a he mec feran het,  <br>
&thorn;eoden of &thorn;ystrum,  &#160; &#160; &#160; &#160;  &thorn;&aelig;t ic &thorn;e sceolde  <br>
</dd>
<dt>525</dt>
<dd>
synne swetan.  &#160; &#160; &#160; &#160;  &thorn;&aelig;r mec sorg bicwom,  <br>
hefig hondgewinn.  &#160; &#160; &#160; &#160;  Ic bihlyhhan ne &thorn;earf  <br>
&aelig;fter sarwr&aelig;ce  &#160; &#160; &#160; &#160;  si&eth;f&aelig;t &thorn;isne  <br>
magum in gemonge,  &#160; &#160; &#160; &#160;  &thorn;onne ic mine sceal  <br>
agiefan gnorncearig  &#160; &#160; &#160; &#160;  gafulr&aelig;denne  <br>
</dd>
<dt>530</dt>
<dd>
in &thorn;am reongan ham."  &#160; &#160; &#160; &#160;  &eth;a se gerefa het,  <br>
gealgmod guma,  &#160; &#160; &#160; &#160;  Iulianan  <br>
of &thorn;am engan hofe  &#160; &#160; &#160; &#160;  ut gel&aelig;dan  <br>
on hyge halge  &#160; &#160; &#160; &#160;  h&aelig;&thorn;num to spr&aelig;ce  <br>
to his domsetle.  &#160; &#160; &#160; &#160;  Heo &thorn;&aelig;t deofol teah,  <br>
</dd>
<dt>535</dt>
<dd>
breostum inbryrded,  &#160; &#160; &#160; &#160;  bendum f&aelig;stne,  <br>
halig h&aelig;&thorn;enne.  &#160; &#160; &#160; &#160;  Ongan &thorn;a hreowcearig  <br>
si&eth;f&aelig;t seofian,  &#160; &#160; &#160; &#160;  sar cwanian,  <br>
wyrd wanian,  &#160; &#160; &#160; &#160;  wordum m&aelig;lde:  <br>
"Ic &thorn;ec halsige,  &#160; &#160; &#160; &#160;  hl&aelig;fdige min,  <br>
</dd>
<dt>540</dt>
<dd>
Iuliana,  &#160; &#160; &#160; &#160;  fore godes sibbum,  <br>
&thorn;&aelig;t &thorn;u fur&thorn;ur me  &#160; &#160; &#160; &#160;  frace&thorn;u ne wyrce,  <br>
edwit for eorlum,  &#160; &#160; &#160; &#160;  &thorn;onne &thorn;u &aelig;r dydest,  <br>
&thorn;a &thorn;u oferswi&thorn;dest  &#160; &#160; &#160; &#160;  &thorn;one snotrestan  <br>
under hlinscuan  &#160; &#160; &#160; &#160;  <a name="t36" href="#n36">helwarena</a> cyning  <br>
</dd>
<dt>545</dt>
<dd>
in feonda byrig;  &#160; &#160; &#160; &#160;  &thorn;&aelig;t <a name="t37" href="#n37">is</a> f&aelig;der user,  <br>
mor&thorn;res manfrea.  &#160; &#160; &#160; &#160;  Hw&aelig;t, &thorn;u mec &thorn;reades  <br>
&thorn;urh sarslege!  &#160; &#160; &#160; &#160;  Ic to so&thorn;e wat  <br>
&thorn;&aelig;t ic &aelig;r ne si&eth;  &#160; &#160; &#160; &#160;  &aelig;nig ne mette  <br>
in woruldrice  &#160; &#160; &#160; &#160;  <a name="t38" href="#n38">wif</a> &thorn;e gelic,  <br>
</dd>
<dt>550</dt>
<dd>
&thorn;ristran ge&thorn;ohtes  &#160; &#160; &#160; &#160;  ne &thorn;weorhtimbran  <br>
m&aelig;g&thorn;a cynnes.  &#160; &#160; &#160; &#160;  Is on me sweotul  <br>
&thorn;&aelig;t &thorn;u unscamge  &#160; &#160; &#160; &#160;  &aelig;ghw&aelig;s wurde  <br>
on fer&thorn;e frod."  &#160; &#160; &#160; &#160;  &eth;a hine seo f&aelig;mne forlet  <br>
&aelig;fter &thorn;r&aelig;chwile  &#160; &#160; &#160; &#160;  &thorn;ystra neosan  <br>
</dd>
<dt>555</dt>
<dd>
in sweartne grund,  &#160; &#160; &#160; &#160;  sawla <a name="t39" href="#n39">gewinnan,</a>  <br>
on wita forwyrd.  &#160; &#160; &#160; &#160;  Wiste he &thorn;i gearwor,  <br>
manes melda,  &#160; &#160; &#160; &#160;  magum to secgan,  <br>
susles &thorn;egnum,  &#160; &#160; &#160; &#160;  hu him on si&eth;e gelomp.  <br>
<a name="t40" href="#n40"> &#160; &#160; &#160; &#160; </a> "georne &aelig;r  <br>
</dd>
<dt>560</dt>
<dd>
heredon on heah&thorn;u  &#160; &#160; &#160; &#160;  ond his halig <a name="t41" href="#n41">word,</a>  <br>
s&aelig;gdon so&eth;lice  &#160; &#160; &#160; &#160;  &thorn;&aelig;t he sigora gehw&aelig;s  <br>
ofer ealle gesceaft  &#160; &#160; &#160; &#160;  ana <a name="t42" href="#n42">weolde,</a>  <br>
ecra eadgiefa."  &#160; &#160; &#160; &#160;  &eth;a cwom engel godes  <br>
fr&aelig;twum blican  &#160; &#160; &#160; &#160;  ond &thorn;&aelig;t fyr tosceaf,  <br>
</dd>
<dt>565</dt>
<dd>
gefreode ond gefreo&eth;ade  &#160; &#160; &#160; &#160;  facnes cl&aelig;ne,  <br>
leahtra lease,  &#160; &#160; &#160; &#160;  ond &thorn;one lig towearp,  <br>
heorogiferne,  &#160; &#160; &#160; &#160;  &thorn;&aelig;r seo halie stod,  <br>
m&aelig;g&thorn;a bealdor,  &#160; &#160; &#160; &#160;  on &thorn;am midle gesund.  <br>
&thorn;&aelig;t &thorn;am weligan w&aelig;s  &#160; &#160; &#160; &#160;  weorc to &thorn;olianne,  <br>
</dd>
<dt>570</dt>
<dd>
&thorn;&aelig;r he hit for worulde  &#160; &#160; &#160; &#160;  wendan meahte,  <br>
sohte synnum fah,  &#160; &#160; &#160; &#160;  hu he sarlicast  <br>
&thorn;urh &thorn;a wyrrestan  &#160; &#160; &#160; &#160;  witu meahte  <br>
feorhcwale findan.  &#160; &#160; &#160; &#160;  N&aelig;s se feond to l&aelig;t,  <br>
se hine gel&aelig;rde  &#160; &#160; &#160; &#160;  &thorn;&aelig;t he l&aelig;men f&aelig;t  <br>
</dd>
<dt>575</dt>
<dd>
biwyrcan het  &#160; &#160; &#160; &#160;  wundorcr&aelig;fte,  <br>
wiges womum,  &#160; &#160; &#160; &#160;  ond wudubeamum,  <br>
holte <a name="t43" href="#n43">bihl&aelig;nan.</a>  &#160; &#160; &#160; &#160;  &eth;a se <a name="t44" href="#n44">hearda</a> bibead  <br>
&thorn;&aelig;t mon &thorn;&aelig;t lamf&aelig;t  &#160; &#160; &#160; &#160;  leades gefylde,  <br>
ond &thorn;a onb&aelig;rnan het  &#160; &#160; &#160; &#160;  b&aelig;lfira m&aelig;st,  <br>
</dd>
<dt>580</dt>
<dd>
ad on&aelig;lan,  &#160; &#160; &#160; &#160;  se w&aelig;s &aelig;ghwonan  <br>
ymbboren mid brondum.  &#160; &#160; &#160; &#160;  B&aelig;&eth; hate weol.  <br>
Het &thorn;a ofestlice  &#160; &#160; &#160; &#160;  yrre gebolgen  <br>
leahtra lease  &#160; &#160; &#160; &#160;  in &thorn;&aelig;s leades wylm  <br>
scufan butan scyldum.  &#160; &#160; &#160; &#160;  &thorn;a toscaden wear&eth;  <br>
</dd>
<dt>585</dt>
<dd>
lig tolysed.  &#160; &#160; &#160; &#160;  Lead wide sprong,  <br>
hat, heorogifre.  &#160; &#160; &#160; &#160;  <a name="t45" href="#n45">H&aelig;le&eth;</a> wurdon acle  <br>
arasad for &thorn;y r&aelig;se.  &#160; &#160; &#160; &#160;  &thorn;&aelig;r on rime forborn  <br>
&thorn;urh &thorn;&aelig;s fires fn&aelig;st  &#160; &#160; &#160; &#160;  fif ond hundseofontig  <br>
h&aelig;&eth;nes herges.  &#160; &#160; &#160; &#160;  &eth;a gen sio halge stod  <br>
</dd>
<dt>590</dt>
<dd>
ungewemde wlite.  &#160; &#160; &#160; &#160;  N&aelig;s hyre wloh ne hr&aelig;gl,  <br>
ne feax ne fel  &#160; &#160; &#160; &#160;  fyre gem&aelig;led,  <br>
ne lic ne leo&thorn;u.  &#160; &#160; &#160; &#160;  Heo in lige stod  <br>
&aelig;ghw&aelig;s onsund,  &#160; &#160; &#160; &#160;  s&aelig;gde ealles &thorn;onc  <br>
dryhtna dryhtne.  &#160; &#160; &#160; &#160;  &thorn;a se dema wear&eth;  <br>
</dd>
<dt>595</dt>
<dd>
hreoh ond hygegrim,  &#160; &#160; &#160; &#160;  ongon his hr&aelig;gl teran,  <br>
swylce he grennade  &#160; &#160; &#160; &#160;  ond gristbitade,  <br>
wedde on gewitte  &#160; &#160; &#160; &#160;  swa wilde deor,  <br>
grymetade gealgmod  &#160; &#160; &#160; &#160;  ond his godu t&aelig;lde,  <br>
&thorn;&aelig;s &thorn;e hy ne <a name="t46" href="#n46">meahtun</a>  &#160; &#160; &#160; &#160;  m&aelig;gne wi&thorn;stondan  <br>
</dd>
<dt>600</dt>
<dd>
wifes willan.  &#160; &#160; &#160; &#160;  W&aelig;s seo wuldres m&aelig;g  <br>
anr&aelig;d ond unforht,  &#160; &#160; &#160; &#160;  eafo&eth;a gemyndig,  <br>
dryhtnes willan.  &#160; &#160; &#160; &#160;  &thorn;a se dema het  <br>
aswebban sorgcearig  &#160; &#160; &#160; &#160;  &thorn;urh sweordbite  <br>
on hyge halge,  &#160; &#160; &#160; &#160;  heafde bineotan  <br>
</dd>
<dt>605</dt>
<dd>
Criste gecorene.  &#160; &#160; &#160; &#160;  Hine se cwealm ne &thorn;eah,  <br>
si&thorn;&thorn;an he &thorn;one fintan  &#160; &#160; &#160; &#160;  fur&thorn;or cu&thorn;e.  <br>
&eth;a wear&eth; &thorn;&aelig;re halgan  &#160; &#160; &#160; &#160;  hyht geniwad  <br>
ond &thorn;&aelig;s m&aelig;gdnes mod  &#160; &#160; &#160; &#160;  miclum geblissad,  <br>
si&thorn;&thorn;an heo gehyrde  &#160; &#160; &#160; &#160;  h&aelig;le&eth; eahtian  <br>
</dd>
<dt>610</dt>
<dd>
inwitrune,  &#160; &#160; &#160; &#160;  &thorn;&aelig;t hyre endest&aelig;f  <br>
of gewindagum  &#160; &#160; &#160; &#160;  weor&thorn;an sceolde,  <br>
lif alysed.  &#160; &#160; &#160; &#160;  Het &thorn;a leahtra ful  <br>
cl&aelig;ne ond gecorene  &#160; &#160; &#160; &#160;  to cwale l&aelig;dan,  <br>
synna lease.  &#160; &#160; &#160; &#160;  &eth;a cwom semninga  <br>
</dd>
<dt>615</dt>
<dd>
hean helle g&aelig;st,  &#160; &#160; &#160; &#160;  hearmleo&eth; agol,  <br>
earm ond unl&aelig;d,  &#160; &#160; &#160; &#160;  &thorn;one heo &aelig;r gebond  <br>
awyrgedne  &#160; &#160; &#160; &#160;  ond mid witum swong,  <br>
cleopade &thorn;a for cor&thorn;re,  &#160; &#160; &#160; &#160;  ceargealdra full:  <br>
"Gylda&eth; nu mid gyrne,  &#160; &#160; &#160; &#160;  &thorn;&aelig;t heo goda ussa  <br>
</dd>
<dt>620</dt>
<dd>
meaht <a name="t47" href="#n47">forhogde,</a>  &#160; &#160; &#160; &#160;  ond mec swi&thorn;ast  <br>
geminsade,  &#160; &#160; &#160; &#160;  &thorn;&aelig;t ic to meldan wear&eth;.  <br>
L&aelig;ta&eth; hy la&thorn;ra  &#160; &#160; &#160; &#160;  leana hleotan  <br>
&thorn;urh w&aelig;pnes spor,  &#160; &#160; &#160; &#160;  wreca&eth; ealdne ni&eth;,  <br>
synne gesohte.  &#160; &#160; &#160; &#160;  Ic &thorn;a sorge gemon,  <br>
</dd>
<dt>625</dt>
<dd>
hu ic bendum f&aelig;st  &#160; &#160; &#160; &#160;  bisga unrim  <br>
on anre niht  &#160; &#160; &#160; &#160;  earfe&eth;a dreag,  <br>
yfel orm&aelig;tu."  &#160; &#160; &#160; &#160;  &thorn;a seo eadge biseah  <br>
ongean gramum,  &#160; &#160; &#160; &#160;  <a name="t48" href="#n48">Iuliana,</a>  <br>
gehyrde heo hearm galan  &#160; &#160; &#160; &#160;  helle deofol.  <br>
</dd>
<dt>630</dt>
<dd>
Feond moncynnes  &#160; &#160; &#160; &#160;  ongon &thorn;a on <a name="t49" href="#n49">fleam</a> sceacan,  <br>
wita neosan,  &#160; &#160; &#160; &#160;  ond &thorn;&aelig;t word acw&aelig;&eth;:  <br>
"Wa me forworhtum!  &#160; &#160; &#160; &#160;  Nu is wen micel  <br>
&thorn;&aelig;t heo mec eft wille  &#160; &#160; &#160; &#160;  earmne gehynan  <br>
yflum yrm&thorn;um,  &#160; &#160; &#160; &#160;  swa heo mec &aelig;r dyde."  <br>
</dd>
<dt>635</dt>
<dd>
&eth;a w&aelig;s gel&aelig;ded  &#160; &#160; &#160; &#160;  londmearce neah  <br>
ond to &thorn;&aelig;re stowe  &#160; &#160; &#160; &#160;  &thorn;&aelig;r hi stearcfer&thorn;e  <br>
&thorn;urh cumbolhete  &#160; &#160; &#160; &#160;  cwellan &thorn;ohtun.  <br>
Ongon heo &thorn;a l&aelig;ran  &#160; &#160; &#160; &#160;  ond to lofe trymman  <br>
folc of firenum  &#160; &#160; &#160; &#160;  ond him frofre gehet,  <br>
</dd>
<dt>640</dt>
<dd>
weg to wuldre,  &#160; &#160; &#160; &#160;  ond &thorn;&aelig;t word acw<em>&aelig;</em>&eth;:  <br>
"Gemuna&eth; wigena wyn  &#160; &#160; &#160; &#160;  ond wuldres &thorn;rym,  <br>
haligra hyht,  &#160; &#160; &#160; &#160;  heofonengla god.  <br>
He is &thorn;&aelig;s wyr&eth;e,  &#160; &#160; &#160; &#160;  &thorn;&aelig;t hine wer&thorn;eode  <br>
ond eal engla cynn  &#160; &#160; &#160; &#160;  up on roderum  <br>
</dd>
<dt>645</dt>
<dd>
hergen, heahm&aelig;gen,  &#160; &#160; &#160; &#160;  &thorn;&aelig;r is help gelong  <br>
ece to ealdre,  &#160; &#160; &#160; &#160;  &thorn;am &thorn;e agan sceal.  <br>
For&thorn;on ic, leof weorud,  &#160; &#160; &#160; &#160;  l&aelig;ran wille,  <br>
&aelig;fremmende,  &#160; &#160; &#160; &#160;  &thorn;&aelig;t ge eower hus  <br>
gef&aelig;stnige,  &#160; &#160; &#160; &#160;  &thorn;y l&aelig;s hit ferbl&aelig;dum  <br>
</dd>
<dt>650</dt>
<dd>
windas toweorpan.  &#160; &#160; &#160; &#160;  Weal sceal &thorn;y trumra  <br>
strong wi&thorn;stondan  &#160; &#160; &#160; &#160;  storma scurum,  <br>
leahtra gehygdum.  &#160; &#160; &#160; &#160;  Ge mid lufan sibbe,  <br>
leohte geleafan,  &#160; &#160; &#160; &#160;  to &thorn;am lifgendan  <br>
stane sti&eth;hydge  &#160; &#160; &#160; &#160;  sta&thorn;ol f&aelig;stnia&eth;,  <br>
</dd>
<dt>655</dt>
<dd>
so&eth;e treowe  &#160; &#160; &#160; &#160;  ond sibbe mid eow  <br>
healda&eth; &aelig;t heortan,  &#160; &#160; &#160; &#160;  halge rune  <br>
&thorn;urh modes myne.  &#160; &#160; &#160; &#160;  &thorn;onne eow miltse giefe&eth;  <br>
f&aelig;der &aelig;lmihtig,  &#160; &#160; &#160; &#160;  &thorn;&aelig;r ge <a name="t50" href="#n50">frofre</a> agun  <br>
&aelig;t m&aelig;gna gode,  &#160; &#160; &#160; &#160;  m&aelig;ste &thorn;earfe  <br>
</dd>
<dt>660</dt>
<dd>
&aelig;fter sorgstafum.  &#160; &#160; &#160; &#160;  For&thorn;on ge sylfe neton  <br>
utgong heonan,  &#160; &#160; &#160; &#160;  ende lifes.  <br>
W&aelig;rlic me &thorn;ince&eth;  &#160; &#160; &#160; &#160;  &thorn;&aelig;t ge w&aelig;ccende  <br>
wi&eth; hettendra  &#160; &#160; &#160; &#160;  hildewoman  <br>
wearde healden,  &#160; &#160; &#160; &#160;  &thorn;y l&aelig;s eow wi&thorn;erfeohtend  <br>
</dd>
<dt>665</dt>
<dd>
weges forwyrnen  &#160; &#160; &#160; &#160;  to wuldres byrig.  <br>
Bidda&eth; bearn godes  &#160; &#160; &#160; &#160;  &thorn;&aelig;t me brego engla,  <br>
meotud moncynnes,  &#160; &#160; &#160; &#160;  milde geweor&thorn;e,  <br>
sigora sellend.  &#160; &#160; &#160; &#160;  Sibb sy mid eowic,  <br>
symle so&thorn; lufu."  &#160; &#160; &#160; &#160;  &eth;a hyre sawl wear&eth;  <br>
</dd>
<dt>670</dt>
<dd>
al&aelig;ded of lice  &#160; &#160; &#160; &#160;  to &thorn;am langan gefean  <br>
&thorn;urh sweordslege.  &#160; &#160; &#160; &#160;  &thorn;a se synsca&thorn;a  <br>
to scipe sceohmod  &#160; &#160; &#160; &#160;  scea&thorn;ena &thorn;reate  <br>
Heliseus  &#160; &#160; &#160; &#160;  ehstream sohte,  <br>
leolc ofer laguflod  &#160; &#160; &#160; &#160;  longe hwile  <br>
</dd>
<dt>675</dt>
<dd>
on swonrade.  &#160; &#160; &#160; &#160;  Swylt ealle fornom  <br>
secga hlo&thorn;e  &#160; &#160; &#160; &#160;  ond hine sylfne mid,  <br>
&aelig;r&thorn;on hy to lande  &#160; &#160; &#160; &#160;  geliden h&aelig;fdon,  <br>
&thorn;urh &thorn;earlic &thorn;rea.  &#160; &#160; &#160; &#160;  &thorn;&aelig;r <em>XXX</em> w&aelig;s  <br>
ond feowere eac  &#160; &#160; &#160; &#160;  feores onsohte  <br>
</dd>
<dt>680</dt>
<dd>
&thorn;urh w&aelig;ges wylm  &#160; &#160; &#160; &#160;  wigena cynnes,  <br>
heane mid hlaford,  &#160; &#160; &#160; &#160;  hro&thorn;ra bid&aelig;led,  <br>
hyhta lease  &#160; &#160; &#160; &#160;  helle sohton.  <br>
Ne &thorn;orftan &thorn;a &thorn;egnas  &#160; &#160; &#160; &#160;  in &thorn;am &thorn;ystran ham,  <br>
seo geneatscolu  &#160; &#160; &#160; &#160;  in &thorn;am neolan scr&aelig;fe,  <br>
</dd>
<dt>685</dt>
<dd>
to &thorn;am frumgare  &#160; &#160; &#160; &#160;  <b>feohgestealda</b>  <br>
witedra wenan,  &#160; &#160; &#160; &#160;  &thorn;&aelig;t hy in winsele  <br>
ofer <a name="t51" href="#n51">beorsetle</a>  &#160; &#160; &#160; &#160;  beagas &thorn;egon,  <br>
&aelig;pplede gold.  &#160; &#160; &#160; &#160;  Ungelice w&aelig;s  <br>
l&aelig;ded lofsongum  &#160; &#160; &#160; &#160;  lic haligre  <br>
</dd>
<dt>690</dt>
<dd>
micle m&aelig;gne  &#160; &#160; &#160; &#160;  to moldgr&aelig;fe,  <br>
&thorn;&aelig;t hy hit gebrohton  &#160; &#160; &#160; &#160;  burgum in innan,  <br>
sidfolc micel.  &#160; &#160; &#160; &#160;  &thorn;&aelig;r si&eth;&eth;an w&aelig;s  <br>
geara gongum  &#160; &#160; &#160; &#160;  godes lof hafen  <br>
&thorn;rymme micle  &#160; &#160; &#160; &#160;  o&thorn; &thorn;isne d&aelig;g  <br>
</dd>
<dt>695</dt>
<dd>
mid &thorn;eodscipe.  &#160; &#160; &#160; &#160;  Is me &thorn;earf micel  <br>
&thorn;&aelig;t seo halge me  &#160; &#160; &#160; &#160;  helpe gefremme,  <br>
&thorn;onne me ged&aelig;la&eth;  &#160; &#160; &#160; &#160;  deorast ealra,  <br>
sibbe toslita&eth;  &#160; &#160; &#160; &#160;  sinhiwan tu,  <br>
micle modlufan.  &#160; &#160; &#160; &#160;  Min sceal of lice  <br>
</dd>
<dt>700</dt>
<dd>
sawul on si&eth;f&aelig;t,  &#160; &#160; &#160; &#160;  nat ic sylfa hwider,  <br>
eardes <a name="t52" href="#n52">uncy&eth;gu;</a>  &#160; &#160; &#160; &#160;  of sceal ic &thorn;issum,  <br>
secan o&thorn;erne  &#160; &#160; &#160; &#160;  &aelig;rgewyrhtum,  <br>
gongan iud&aelig;dum.  &#160; &#160; &#160; &#160;  Geomor hweorfe&eth;  <br>
&#5811; &#5795; ond &#5822;.  &#160; &#160; &#160; &#160;  Cyning bi&thorn; re&thorn;e,  <br>
</dd>
<dt>705</dt>
<dd>
sigora syllend,  &#160; &#160; &#160; &#160;  &thorn;onne synnum fah  <br>
&#5846; &#5817; ond &#5794;  &#160; &#160; &#160; &#160;  acle bida&eth;  <br>
hw&aelig;t him &aelig;fter d&aelig;dum  &#160; &#160; &#160; &#160;  deman wille  <br>
lifes to leane.  &#160; &#160; &#160; &#160;  &#5850; &#5831; beofa&eth;,  <br>
seoma&eth; sorgcearig.  &#160; &#160; &#160; &#160;  Sar eal gemon,  <br>
</dd>
<dt>710</dt>
<dd>
synna wunde,  &#160; &#160; &#160; &#160;  &thorn;e ic si&thorn; o&thorn;&thorn;e &aelig;r  <br>
geworhte in worulde.  &#160; &#160; &#160; &#160;  &thorn;&aelig;t ic wopig sceal  <br>
tearum m&aelig;nan.  &#160; &#160; &#160; &#160;  W&aelig;s an tid to l&aelig;t  <br>
&thorn;&aelig;t ic yfeld&aelig;da  &#160; &#160; &#160; &#160;  &aelig;r gescomede,  <br>
&thorn;enden g&aelig;st ond lic  &#160; &#160; &#160; &#160;  geador si&thorn;edan  <br>
</dd>
<dt>715</dt>
<dd>
onsund on earde.  &#160; &#160; &#160; &#160;  &thorn;onne arna bi&thorn;earf,  <br>
&thorn;&aelig;t me seo halge  &#160; &#160; &#160; &#160;  wi&eth; &thorn;one hyhstan cyning  <br>
ge&thorn;ingige.  &#160; &#160; &#160; &#160;  Mec &thorn;&aelig;s &thorn;earf mona&thorn;,  <br>
micel modes sorg.  &#160; &#160; &#160; &#160;  Bidde ic monna gehwone  <br>
gumena cynnes,  &#160; &#160; &#160; &#160;  &thorn;e &thorn;is gied wr&aelig;ce,  <br>
</dd>
<dt>720</dt>
<dd>
&thorn;&aelig;t he mec neodful  &#160; &#160; &#160; &#160;  bi noman minum  <br>
gemyne modig,  &#160; &#160; &#160; &#160;  ond meotud bidde  <br>
&thorn;&aelig;t me heofona helm  &#160; &#160; &#160; &#160;  helpe gefremme,  <br>
meahta waldend,  &#160; &#160; &#160; &#160;  on &thorn;am <a name="t53" href="#n53">miclan</a> d&aelig;ge,  <br>
f&aelig;der, frofre g&aelig;st,  &#160; &#160; &#160; &#160;  in &thorn;a frecnan tid,  <br>
</dd>
<dt>725</dt>
<dd>
d&aelig;da demend,  &#160; &#160; &#160; &#160;  ond se deora sunu,  <br>
&thorn;onne seo &thorn;rynis  &#160; &#160; &#160; &#160;  &thorn;rymsittende  <br>
in annesse  &#160; &#160; &#160; &#160;  &aelig;lda cynne  <br>
&thorn;urh &thorn;a sciran gesceaft  &#160; &#160; &#160; &#160;  scrife&eth; bi gewyrhtum  <br>
meorde monna gehwam.  &#160; &#160; &#160; &#160;  Forgif us, m&aelig;gna god,  <br>
</dd>
<dt>730</dt>
<dd>
&thorn;&aelig;t we &thorn;ine onsyne,  &#160; &#160; &#160; &#160;  &aelig;&thorn;elinga wyn,  <br>
milde gemeten  &#160; &#160; &#160; &#160;  on &thorn;a m&aelig;ran tid.  <br>
Amen.  <br>
</dd>
</dl>
<h2>Notes</h2>
<dl>
<dd><a name="n1">
<strong>6</strong>. MS <em>god hergendra</em>.</a><a href="#t1">&lt;text&gt;</a></dd>
<dd><a name="n2">
<strong>12</strong>. MS <em>of</em>.</a><a href="#t2">&lt;text&gt;</a></dd>
<dd><a name="n3">
<strong>16</strong>. MS <em>b&aelig;rdon</em>.</a><a href="#t3">&lt;text&gt;</a></dd>
<dd><a name="n4">
<strong>38</strong>. MS <em>&thorn;&aelig;re</em>.</a><a href="#t4">&lt;text&gt;</a></dd>
<dd><a name="n5">
<strong>46</strong>. MS <em>in</em>.</a><a href="#t5">&lt;text&gt;</a></dd>
<dd><a name="n6">
<strong>78</strong>. MS <em>swor</em>.</a><a href="#t6">&lt;text&gt;</a></dd>
<dd><a name="n7">
<strong>86</strong>. MS <em>geweald</em>.</a><a href="#t7">&lt;text&gt;</a></dd>
<dd><a name="n8">
<strong>91</strong>. MS <em>gl&aelig;d mod</em>.</a><a href="#t8">&lt;text&gt;</a></dd>
<dd><a name="n9">
<strong>116</strong>. MS <em>&aelig;nig</em>.</a><a href="#t9">&lt;text&gt;</a></dd>
<dd><a name="n10">
<strong>128</strong>. MS <em>&thorn;rea med lic</em>.</a><a href="#t10">&lt;text&gt;</a></dd>
<dd><a name="n11">
<strong>151</strong>. MS <em>g&aelig;ste</em>.</a><a href="#t11">&lt;text&gt;</a></dd>
<dd><a name="n12">
<strong>171</strong>. MS <em>yldo</em>.</a><a href="#t12">&lt;text&gt;</a></dd>
<dd><a name="n13">
<strong>196</strong>. MS <em>wi&thorn;er hycgen de</em>.</a><a href="#t13">&lt;text&gt;</a></dd>
<dd><a name="n14">
<strong>218</strong>. MS <em>metet</em>.</a><a href="#t14">&lt;text&gt;</a></dd>
<dd><a name="n15">
<strong>264</strong>. MS <em>welgrim</em>.</a><a href="#t15">&lt;text&gt;</a></dd>
<dd><a name="n16">
<strong>271</strong>. MS <em>to cleopianne</em>.</a><a href="#t16">&lt;text&gt;</a></dd>
<dd><a name="n17">
<strong>288</strong>. MS <em>domeadigra</em>, a late spelling.</a><a href="#t17">&lt;text&gt;</a></dd>
<dd><a name="n18">
<strong>294</strong>. MS <em>bispeop</em>.</a><a href="#t18">&lt;text&gt;</a></dd>
<dd><a name="n19">
<strong>313</strong>. MS <em>asengan</em>.</a><a href="#t19">&lt;text&gt;</a></dd>
<dd><a name="n20">
<strong>325</strong>. MS <em>se</em>.</a><a href="#t20">&lt;text&gt;</a></dd>
<dd><a name="n21">
<strong>334</strong>. MS <em>ge mete</em>.</a><a href="#t21">&lt;text&gt;</a></dd>
<dd><a name="n22">
<strong>338</strong>. MS <em>neod cyrre&eth;</em>.</a><a href="#t22">&lt;text&gt;</a></dd>
<dd><a name="n23">
<strong>348</strong>. MS <em>so&eth;f&aelig;st</em> at the end of one line,
<em>tum</em> at the beginning of the next.</a><a href="#t23">&lt;text&gt;</a></dd>
<dd><a name="n24">
<strong>354</strong>. MS <em>sindon</em>.</a><a href="#t24">&lt;text&gt;</a></dd>
<dd><a name="n25">
<strong>371</strong>. MS <em>hyra&eth;</em>.</a><a href="#t25">&lt;text&gt;</a></dd>
<dd><a name="n26">
<strong>456</strong>. MS <em>ond</em> (Tironian "and" ) <em>dettan</em>.</a><a href="#t26">&lt;text&gt;</a></dd>
<dd><a name="n27">
<strong>467</strong>. MS <em>&thorn;y</em>.</a><a href="#t27">&lt;text&gt;</a></dd>
<dd><a name="n28">
<strong>468</strong>. MS <em>of</em>.</a><a href="#t28">&lt;text&gt;</a></dd>
<dd><a name="n29">
<strong>479</strong>. MS <em>onweg</em>.</a><a href="#t29">&lt;text&gt;</a></dd>
<dd><a name="n30">
<strong>485</strong>. MS <em>eald</em>.</a><a href="#t30">&lt;text&gt;</a></dd>
<dd><a name="n31">
<strong>486</strong>. MS <em>drucne</em>.</a><a href="#t31">&lt;text&gt;</a></dd>
<dd><a name="n32">
<strong>492</strong>. MS <em>&thorn;eah</em>.</a><a href="#t32">&lt;text&gt;</a></dd>
<dd><a name="n33">
<strong>508</strong>. MS <em>ge wordun</em>.</a><a href="#t33">&lt;text&gt;</a></dd>
<dd><a name="n34">
<strong>521</strong>. MS <em>miclam</em>.</a><a href="#t34">&lt;text&gt;</a></dd>
<dd><a name="n35">
<strong>521</strong>. MS <em>min</em>.</a><a href="#t35">&lt;text&gt;</a></dd>
<dd><a name="n36">
<strong>544</strong>. MS <em>helwerena</em>.</a><a href="#t36">&lt;text&gt;</a></dd>
<dd><a name="n37">
<strong>545</strong>. MS <em>his</em>.</a><a href="#t37">&lt;text&gt;</a></dd>
<dd><a name="n38">
<strong>549</strong>. MS <em>wi&thorn;</em>.</a><a href="#t38">&lt;text&gt;</a></dd>
<dd><a name="n39">
<strong>555</strong>. MS <em>gewinna</em>.</a><a href="#t39">&lt;text&gt;</a></dd>
<dd><a name="n40">
<strong>559</strong>. A folio has been lost from the manuscript here.</a><a href="#t40">&lt;text&gt;</a></dd>
<dd><a name="n41">
<strong>560</strong>. missing; <em>weorc</em> supplied by Holthausen.</a><a href="#t41">&lt;text&gt;</a></dd>
<dd><a name="n42">
<strong>562</strong>. MS <em>wolde</em>.</a><a href="#t42">&lt;text&gt;</a></dd>
<dd><a name="n43">
<strong>577</strong>. MS <em>bi l&aelig;nan</em>.</a><a href="#t43">&lt;text&gt;</a></dd>
<dd><a name="n44">
<strong>577</strong>. <em>hearda</em> supplied by Thorpe.</a><a href="#t44">&lt;text&gt;</a></dd>
<dd><a name="n45">
<strong>586</strong>. MS <em>&aelig;le&eth;</em>.</a><a href="#t45">&lt;text&gt;</a></dd>
<dd><a name="n46">
<strong>599</strong>. MS <em>meahtum</em>.</a><a href="#t46">&lt;text&gt;</a></dd>
<dd><a name="n47">
<strong>620</strong>. MS <em>for hogd</em>.</a><a href="#t47">&lt;text&gt;</a></dd>
<dd><a name="n48">
<strong>628</strong>. MS <em>Iulianan</em>.</a><a href="#t48">&lt;text&gt;</a></dd>
<dd><a name="n49">
<strong>630</strong>. MS <em>flean</em>.</a><a href="#t49">&lt;text&gt;</a></dd>
<dd><a name="n50">
<strong>658</strong>. a word is missing from the MS. <em>frofre</em> is supplied by
Strunk and Krapp, but is metrically dubious. Trautmann supplied <em>freme</em>.</a><a href="#t50">&lt;text&gt;</a></dd>
<dd><a name="n51">
<strong>687</strong>. MS <em>sele</em>. Note that <em>beorsetle</em> is a nonce word.</a><a href="#t51">&lt;text&gt;</a></dd>
<dd><a name="n52">
<strong>701</strong>. MS <em>uncy&eth;&thorn;u</em>.</a><a href="#t52">&lt;text&gt;</a></dd>
<dd><a name="n53">
<strong>723</strong>. MS <em>miclam</em>.</a><a href="#t53">&lt;text&gt;</a></dd>
</dl>
</BODY>
</HTML>
