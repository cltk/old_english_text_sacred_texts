<HTML>
<HEAD>
<TITLE>The Husband's Message</TITLE>
</HEAD>
<BODY bgcolor="#ffffff" text="#000000">


<CENTER>
<A HREF="../../index.htm">Sacred Texts</A>&nbsp;
<A HREF="../index.htm">Legends and Sagas</A>&nbsp;
<A HREF="http://www.wordgumbo.com/ie/ger/oen/index.htm">WordGumbo: Old English Dictionaries [External Site]</A><BR>
<A HREF="index.htm">Index</A>&nbsp;
<A HREF="a03_3102.htm">Previous</A>&nbsp;
<A HREF="a03_33.htm">Next</A>&nbsp;
</CENTER>
<HR>
<h1>The Husband's Message</h1>
<p><cite>Verse Indeterminate Saxon</cite></p>
<dl compact>
<dt></dt>
<dd>
Nu ic onsundran &thorn;e  &#160; &#160; &#160; &#160;  secgan wille  <br>
...... treocyn  &#160; &#160; &#160; &#160;  ic tudre aweox;  <br>
in mec &aelig;ld... sceal  &#160; &#160; &#160; &#160;  ellor londes  <br>
settan ......  &#160; &#160; &#160; &#160;  sealte streamas  <br>
</dd>
<dt>5</dt>
<dd>
...sse.  &#160; &#160; &#160; &#160;  Ful oft ic on bates  <br>
 &#160; &#160; &#160; &#160;  gesohte  <br>
&thorn;&aelig;r mec mondryhten  &#160; &#160; &#160; &#160;  min ......  <br>
ofer heah hofu;  &#160; &#160; &#160; &#160;  eom nu her cumen  <br>
on ceol&thorn;ele,  &#160; &#160; &#160; &#160;  ond nu cunnan scealt  <br>
</dd>
<dt>10</dt>
<dd>
hu &thorn;u ymb <b>modlufan</b>  &#160; &#160; &#160; &#160;  mines frean  <br>
on hyge hycge.  &#160; &#160; &#160; &#160;  Ic gehatan dear  <br>
&thorn;&aelig;t &thorn;u &thorn;&aelig;r tirf&aelig;ste  &#160; &#160; &#160; &#160;  treowe findest.  <br>
Hw&aelig;t, &thorn;ec &thorn;onne biddan het  &#160; &#160; &#160; &#160;  se &thorn;isne beam agrof  <br>
&thorn;&aelig;t &thorn;u sinchroden  &#160; &#160; &#160; &#160;  sylf gemunde  <br>
</dd>
<dt>15</dt>
<dd>
on gewitlocan  &#160; &#160; &#160; &#160;  wordbeotunga,  <br>
&thorn;e git on &aelig;rdagum  &#160; &#160; &#160; &#160;  oft gespr&aelig;con,  <br>
&thorn;enden git moston  &#160; &#160; &#160; &#160;  on meoduburgum  <br>
eard weardigan,  &#160; &#160; &#160; &#160;  an lond bugan,  <br>
freondscype fremman.  &#160; &#160; &#160; &#160;  Hine f&aelig;h&thorn;o adraf  <br>
</dd>
<dt>20</dt>
<dd>
of sige&thorn;eode;  &#160; &#160; &#160; &#160;  heht nu sylfa &thorn;e  <br>
lustum <b>l&aelig;ran,</b>  &#160; &#160; &#160; &#160;  &thorn;&aelig;t &thorn;u lagu drefde,  <br>
si&thorn;&thorn;an &thorn;u gehyrde  &#160; &#160; &#160; &#160;  on hli&thorn;es oran  <br>
galan geomorne  &#160; &#160; &#160; &#160;  geac on bearwe.  <br>
Ne l&aelig;t &thorn;u &thorn;ec si&thorn;&thorn;an  &#160; &#160; &#160; &#160;  si&thorn;es getw&aelig;fan,  <br>
</dd>
<dt>25</dt>
<dd>
lade gelettan  &#160; &#160; &#160; &#160;  lifgendne monn.  <br>
Ongin mere secan,  &#160; &#160; &#160; &#160;  m&aelig;wes e&thorn;el,  <br>
onsite s&aelig;nacan,  &#160; &#160; &#160; &#160;  &thorn;&aelig;t &thorn;u su&eth; heonan  <br>
ofer merelade  &#160; &#160; &#160; &#160;  monnan findest,  <br>
&thorn;&aelig;r se &thorn;eoden is  &#160; &#160; &#160; &#160;  &thorn;in on wenum.  <br>
</dd>
<dt>30</dt>
<dd>
Ne m&aelig;g him worulde  &#160; &#160; &#160; &#160;  willa <b>gelimpan</b>  <br>
mara on gemyndum,  &#160; &#160; &#160; &#160;  &thorn;&aelig;s &thorn;e he me s&aelig;gde,  <br>
&thorn;onne inc geunne  &#160; &#160; &#160; &#160;  alwaldend god  <br>
...... &aelig;tsomne  &#160; &#160; &#160; &#160;  si&thorn;&thorn;an motan  <br>
secgum ond gesi&thorn;um  &#160; &#160; &#160; &#160;  s...  <br>
</dd>
<dt>35</dt>
<dd>
n&aelig;glede beagas;  &#160; &#160; &#160; &#160;  he genoh hafa&eth;  <br>
f<em>&aelig;</em>dan <b>goldes</b>  &#160; &#160; &#160; &#160;   <br>
...d el&thorn;eode  &#160; &#160; &#160; &#160;  e&thorn;el healde,  <br>
f&aelig;gre foldan  &#160; &#160; &#160; &#160;   <br>
...ra h&aelig;le&thorn;a,  &#160; &#160; &#160; &#160;  &thorn;eah &thorn;e her min wine...  <br>
</dd>
<dt>40</dt>
<dd>
nyde geb&aelig;ded,  &#160; &#160; &#160; &#160;  nacan ut a&thorn;rong,  <br>
ond on y&thorn;a geong  &#160; &#160; &#160; &#160;  ...... sceolde  <br>
faran on flotweg,  &#160; &#160; &#160; &#160;  for&eth;si&thorn;es georn,  <br>
mengan merestreamas.  &#160; &#160; &#160; &#160;  Nu se mon hafa&eth;  <br>
wean oferwunnen;  &#160; &#160; &#160; &#160;  nis him wilna gad,  <br>
</dd>
<dt>45</dt>
<dd>
ne meara ne ma&eth;ma  &#160; &#160; &#160; &#160;  ne meododreama,  <br>
&aelig;nges ofer eor&thorn;an  &#160; &#160; &#160; &#160;  eorlgestreona,  <br>
&thorn;eodnes dohtor,  &#160; &#160; &#160; &#160;  gif he &thorn;in beneah  <br>
ofer eald gebeot  &#160; &#160; &#160; &#160;  incer twega.  <br>
Gecyre ic &aelig;tsomne  &#160; &#160; &#160; &#160;  &#5835; &#5809; geador  <br>
</dd>
<dt>50</dt>
<dd>
&#5856; &#5817; ond &#5854;  &#160; &#160; &#160; &#160;  a&thorn;e benemnan,  <br>
&thorn;&aelig;t he &thorn;a w&aelig;re  &#160; &#160; &#160; &#160;  ond &thorn;a winetreowe  <br>
be him lifgendum  &#160; &#160; &#160; &#160;  l&aelig;stan wolde,  <br>
&thorn;e git on &aelig;rdagum  &#160; &#160; &#160; &#160;  oft gespr&aelig;conn.  <br>
</dd>
</dl>
</BODY>
</HTML>
