<HTML>
<HEAD>
<TITLE>Riddle 39</TITLE>
</HEAD>
<BODY bgcolor="#ffffff" text="#000000">


<CENTER>
<A HREF="../../index.htm">Sacred Texts</A>&nbsp;
<A HREF="../index.htm">Legends and Sagas</A>&nbsp;
<A HREF="http://www.wordgumbo.com/ie/ger/oen/index.htm">WordGumbo: Old English Dictionaries [External Site]</A><BR>
<A HREF="index.htm">Index</A>&nbsp;
<A HREF="a03_2238.htm">Previous</A>&nbsp;
<A HREF="a03_2240.htm">Next</A>&nbsp;
</CENTER>
<HR>
<h1>Riddle 39</h1>
<p><cite>Verse Indeterminate Saxon</cite></p>
<dl compact>
<dt></dt>
<dd>
Gewritu secga&eth; &nbsp;&nbsp;&nbsp;&nbsp; &thorn;&aelig;t seo wiht sy <br>
mid moncynne &nbsp;&nbsp;&nbsp;&nbsp; miclum tidum <br>
sweotol ond gesyne. &nbsp;&nbsp;&nbsp;&nbsp; Sundorcr&aelig;ft hafa&eth; <br>
<strong>maran</strong> micle, &nbsp;&nbsp;&nbsp;&nbsp; &thorn;onne hit men witen. <br>
</dd>
<dt>5</dt>
<dd>
Heo wile gesecan &nbsp;&nbsp;&nbsp;&nbsp; sundor &aelig;ghwylcne <br>
feorhberendra, &nbsp;&nbsp;&nbsp;&nbsp; gewite&eth; eft feran on weg. <br>
Ne bi&eth; hio n&aelig;fre &nbsp;&nbsp;&nbsp;&nbsp; niht &thorn;&aelig;r o&thorn;re, <br>
ac hio sceal wideferh &nbsp;&nbsp;&nbsp;&nbsp; wreccan laste <br>
hamleas hweorfan; &nbsp;&nbsp;&nbsp;&nbsp; no &thorn;y heanre bi&thorn;. <br>
</dd>
<dt>10</dt>
<dd>
Ne hafa&eth; hio fot ne <strong>folme,</strong> &nbsp;&nbsp;&nbsp;&nbsp; ne &aelig;fre foldan hran, <br>
ne <strong>eagena</strong> &nbsp;&nbsp;&nbsp;&nbsp; &aelig;g&thorn;er twega, <br>
ne mu&eth; hafa&thorn;, &nbsp;&nbsp;&nbsp;&nbsp; ne wi&thorn; monnum spr&aelig;c, <br>
ne gewit hafa&eth;, &nbsp;&nbsp;&nbsp;&nbsp; ac gewritu secga&eth; <br>
&thorn;&aelig;t seo sy earmost &nbsp;&nbsp;&nbsp;&nbsp; ealra wihta, <br>
</dd>
<dt>15</dt>
<dd>
&thorn;ara &thorn;e &aelig;fter gecyndum &nbsp;&nbsp;&nbsp;&nbsp; cenned w&aelig;re. <br>
Ne hafa&eth; hio sawle ne feorh, &nbsp;&nbsp;&nbsp;&nbsp; ac hio si&thorn;as sceal <br>
geond &thorn;as wundorworuld &nbsp;&nbsp;&nbsp;&nbsp; wide dreogan. <br>
Ne hafa&thorn; hio blod ne ban, &nbsp;&nbsp;&nbsp;&nbsp; hw&aelig;&thorn;re bearnum wear&eth; <br>
geond &thorn;isne middangeard &nbsp;&nbsp;&nbsp;&nbsp; mongum to frofre. <br>
</dd>
<dt>20</dt>
<dd>
N&aelig;fre hio heofonum hran, &nbsp;&nbsp;&nbsp;&nbsp; ne to helle mot, <br>
ac hio sceal wideferh &nbsp;&nbsp;&nbsp;&nbsp; <strong>wuldorcyninges</strong> <br>
larum lifgan. &nbsp;&nbsp;&nbsp;&nbsp; Long is to secganne <br>
hu hyre ealdorgesceaft &nbsp;&nbsp;&nbsp;&nbsp; &aelig;fter gonge&eth;, <br>
woh wyrda gesceapu; &nbsp;&nbsp;&nbsp;&nbsp; &thorn;&aelig;t <strong>is</strong> wr&aelig;tlic &thorn;ing <br>
</dd>
<dt>25</dt>
<dd>
to gesecganne. &nbsp;&nbsp;&nbsp;&nbsp; So&eth; is &aelig;ghwylc <br>
&thorn;ara &thorn;e ymb &thorn;as wiht &nbsp;&nbsp;&nbsp;&nbsp; wordum becne&eth;; <br>
ne hafa&eth; <strong>heo</strong> &aelig;nig lim, &nbsp;&nbsp;&nbsp;&nbsp; leofa&thorn; efne se&thorn;eah. <br>
Gif &thorn;u m&aelig;ge reselan &nbsp;&nbsp;&nbsp;&nbsp; recene gesecgan <br>
so&thorn;um wordum, &nbsp;&nbsp;&nbsp;&nbsp; saga hw&aelig;t hio hatte. <br>
</dd>
</dl>
</BODY>
</HTML>
